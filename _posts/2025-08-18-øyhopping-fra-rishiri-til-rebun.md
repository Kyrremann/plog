---
title: "Øyhopping, fra Rishiri til Rebun"
date: "2025-08-18"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250818_091225.jpg"
---


![](https://kyrremann-plog.s3.nl-ams.scw.cloud/images/2025/08/20250818_091225.jpg)
*[Japan](https://www.google.com/maps/place/45.14917439972222,141.3287296): På et utkikkspunkt var det vist en greie å male steiner.*

I dag ble det øyhopping. Syklet nesten rundt Rishiri, for å ta ferje til den nordligste bebodde øya i Japan, Rebun. Rebun betyr "til havs" på Ainu-språket. Føles som at jeg har noe uoppgjort når jeg ikke syklet _rundt_ hele øya, men sånn er det noen ganger. Må la været bestemme noen ganger. Pluss, det er nesten alltid noe mer å gjøre. For eksempel skulle jeg gjerne vært på toppen av Rishirifuji på en skyfri himmel, og på Rebun er det flere flotte turstier som hadde vært spennende å utforske. Så man må prøve å rekke det man kan, og gjøre det beste ut av det.


![](https://kyrremann-plog.s3.nl-ams.scw.cloud/images/2025/08/20250818_111256.jpg)
*[Japan](https://www.google.com/maps/place/45.1108959,141.2713344): Akkurat denne type sommerfugl er det mange av i Japan.*

Var innom enda en park med et vann/myr. Her hadde de lagd en tømmersti, så man kunne gå rundt på myra. Var for det meste bare sommerfugler og øyenstikkere som fløy rundt.


![](https://kyrremann-plog.s3.nl-ams.scw.cloud/images/2025/08/20250818_113525.jpg)
*[Japan](https://www.google.com/maps/place/45.099593599722226,141.24257279999998): Et forsøk på å ta bilde av tørking av tang.*


![](https://kyrremann-plog.s3.nl-ams.scw.cloud/images/2025/08/20250818_114211.jpg)
*[Japan](https://www.google.com/maps/place/45.100092799722226,141.2270848): Den toppen tiltrekker seg skyer!*


![](https://kyrremann-plog.s3.nl-ams.scw.cloud/images/2025/08/20250818_134521.jpg)
*Soya er et transportselskap, er mange busser med samme navn*

Enda en ferjetur! Denne gangen var det bare jeg som syklet på, og én annen bil. Så var godt med plass, var seks arbeidere som tok meg i mot.

En annen kul ting med japanske ferjer, som jeg glemte å ta bilde av, er at de har gulvplasser. I stedet for en haug med rader med seter, så er det gulvtepper man sitter på i stedet. Må så klart ta av seg på skoene. Japanere har et helt annet forhold til gulv enn vesten har. Merker jeg liker det!


![](https://kyrremann-plog.s3.nl-ams.scw.cloud/images/2025/08/20250818_152212.jpg)
*[Japan](https://www.google.com/maps/place/45.2776064,141.0411392): Fantastisk bakgrunn for et filmsett.*

Filmen A Chorus of Angels ble spilt inn her, virket som at det var en viktig hendelse i Rebun nyere historie. Så jeg må se om jeg får sett den når jeg kommer hjem.


![](https://kyrremann-plog.s3.nl-ams.scw.cloud/images/2025/08/20250818_162736.jpg)
I etterkrigstiden så ble Rebun utpekt til solformørkelse observasjonsstasjon. Litt usikker på hva det betyr, men det satt Rebun på kartet i hvert fall. Ble skrevet om i flere internasjonale medier.


![](https://kyrremann-plog.s3.nl-ams.scw.cloud/images/2025/08/20250818_172309.jpg)
*[Japan](https://www.google.com/maps/place/45.43364799972222,141.02905599972223): Fortsatt litt for varmt for camping.*

Ganske fornøyd med oppsettet, klarer å pakke alt inn og ut av baggene inni teltet. Eneste minus er at man setter opp innertelt først. Ikke helt heldig hvis det regner. Når jeg pakket det ned så tok jeg først ut alle tingene, og så bærte jeg teltet under tak for å pakke det ned tørreste mulig.


![](https://kyrremann-plog.s3.nl-ams.scw.cloud/images/2025/08/20250818_183741.jpg)
*[Japan](https://www.google.com/maps/place/45.4637043,140.9678097): Ikke med på bildet er den aller nordligste øya Todo.*


![](https://kyrremann-plog.s3.nl-ams.scw.cloud/images/2025/08/20250818_194744.jpg)
*[Japan](https://www.google.com/maps/place/45.43484479999999,141.02709759972225): Flotter meg med et nattbilde.*

Var gira på å kikke på stjernene, men var veldig mye gatelys i den lille bygda, så var ikke så lett. Hjalp så klart ikke at det var overskyet også.

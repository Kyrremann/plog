---
title: "Upopoy"
date: "2025-09-14"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/09/20250914_104832.jpg"

---


![](https://kyrremann-plog.s3.nl-ams.scw.cloud/images/2025/09/20250914_104832.jpg)
*[Shiraoi, Hokkaido Prefecture, Japan](https://www.google.com/maps/place/42.5584871,141.36346449972223): Maskotten for Upopoy-museumet.*

I dag gikk hele dagen til å utforske Ainumuseumet Upopoy, for å bli enda bedre kjent med Ainukulturen. Dessverre har jeg nesten ingen bilder fra selve turen.

Delvis fordi jeg rett og slett glemte å ta bilder, men også fordi det var et ganske interaktivt museum!


![](https://kyrremann-plog.s3.nl-ams.scw.cloud/images/2025/09/20250914_133654.jpg)
*[Shiraoi, Hokkaido Prefecture, Japan](https://www.google.com/maps/place/42.55921349972222,141.3632225): Hologram av dans.*

En liten del av museumet var et klassisk museum hvor man gikk rundt og så på ting og tang i montere. Den største delen av museumet var å se replika av bygg, høre på fortellinger, se filmer, og et danseshow. Veldig spennende, og lærerikt. Virker også som at det legges en god innsats i å lære bort kulturen og språket, og å bringe Ainukulturen inn i den moderne verdenen.

En liten morsom fakta er at mange av stedsnavnene i Hokkaido kommer fra Ainu, som også er grunnen til at de skiller seg ofte fra de japanske navnene lengre sør.


![](https://kyrremann-plog.s3.nl-ams.scw.cloud/images/2025/09/20250914_154155.jpg)
*[Shiraoi, Hokkaido Prefecture, Japan](https://www.google.com/maps/place/42.559685599999995,141.3657928): Ainufolket brukte ski og feller!*


![](https://kyrremann-plog.s3.nl-ams.scw.cloud/images/2025/09/20250914_155123.jpg)
*[Shiraoi, Hokkaido Prefecture, Japan](https://www.google.com/maps/place/42.5593967,141.36561209972223): Vasen var nesten 1,5m høy!*

Jeg husket å ta et bilde, og det var av en porselenvase og en svær porselenbolle. Disse hadde vært en del av World Expo utstillingen til Japan i 1873 i Wien. Deler av Japan sin utstilling var å vise frem Ainukulturen. Noe som igjen første til at det ble populært å samle på Ainugjenstander. Som har først til at mange gamle Ainuskatter nå er i utlandet. Blant annet var denne utstillingen et samarbeid med Tyskland, og Ainufolket fikk tilbake rundt 60 gjenstander.


![](https://kyrremann-plog.s3.nl-ams.scw.cloud/images/2025/09/20250914_190123.jpg)
*[Hokkaido Prefecture, Japan](https://www.google.com/maps/place/42.752063999722225,140.9026944): Det var et robotband som spilte musikk i handlegaten.*

Den opprinnelige planen for denne uken var at jeg skulle gå Yōtei. Derfor hadde vi booket et resort med en fornøyelsespark så Hanne hadde noe å utforske mens jeg var på fjelltur. Dette resortet viser seg å være mye større en vi trodde! Tar blant annet 12 minutter å gå fra rommet vårt i en ende, til motsatt ende. Og man kan ta en monorail til en tredje del av hotellet!
---
title: "Ut på eventyr"
date: "2025-08-13"
categories: "Bikepacking, Japan"
feature:
  image: "https://kyrremann-plog.s3.nl-ams.scw.cloud/images/2025/07/20250719_143555.jpg"

---


![Alt utstyret jeg trenger for turen, nøysomt lagt ut på gulvet. ](https://kyrremann-plog.s3.nl-ams.scw.cloud/images/2025/07/20250719_143555.jpg)
*[Carl Berner, Oslo, Norge](https://www.google.com/maps/place/59.926730899999995,10.778211999722224): Spennende å se om jeg har husket alt!*

Selv om jeg har vært på mange overnattinger med sykkelen, så har jeg aldri vært så lenge borte, og aldri vært så nøye med hva jeg skal ha med. Dette bildet er fra testpakking tidligere i sommer, så noen endringer har det blitt siden.

Selve oppakkingen er ganske enkel, man trenger klær til å ha av sykkelen, bukse, genser, undertøy. Så trenger man klær til på sykkelen, sykkeltrøye, og sykkelshorts. Er ikke sol året rundt i Japan, så man trenger regnklær, og da klær som kan brukes av og på sykkelen. Så trenger man et sted å sove, et telt, sovepose, og liggeunderlag. Jeg har flotte meg med en stol man ser øverst i bilde, og en bedre pute. Og så kommer alt ekstra som drone til filming, og ebok for lesing.


![Sykkelbaggene med alt utstyret inni. ](https://kyrremann-plog.s3.nl-ams.scw.cloud/images/2025/07/20250719_143815.jpg)
*[Carl Berner, Oslo, Norge](https://www.google.com/maps/place/59.9267269,10.7783396): Har to ekstra små bagger for snæx, pluss en drikkesekk.*

Og alt sammen skal festes på sykkelen, og gjerne ha litt plass til mat eller noe spesielle suvenirer man finner på ferden. Hvor alt havner kommer nok til å endre seg på turen, men hovedsakelig klær i de to små baggene, overnatting i rumperaketten (den store øverst), stol og teltstenger i trekanten, og resten i styrebaggen.


![En sykkelkoffert på flyplassen](https://kyrremann-plog.s3.nl-ams.scw.cloud/images/2025/08/20250813_111921.jpg)
*[Ullensaker, Norge](https://www.google.com/maps/place/60.194294199999995,11.095723599722223): Pro versjonen hadde et ekstra hjul foran!*

Jeg har med min egen sykkel til Japan, så den må fraktes i noe også. Denne kommer til å bli sendt med posten fra hotell til hotell en gang i måneden. Håper det funker i år også 🤞

---
title: "Alltid tid til dinosaurmusem"
date: "2025-10-12"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251012_091501.jpg"
strava: "https://strava.app.link/pntjG4DRpXb"
---


![](https://kyrremann-plog.s3.nl-ams.scw.cloud/images/2025/10/20251012_091501.jpg)
*[Kaga, Ishikawa Prefecture, Japan](https://www.google.com/maps/place/36.2394559,136.3692288): Dette utstillingatoget hadde sett sine bedre dager.*

Tre prefekturer på tre dager! Her går det unna for å si det mildt. Det var egentlig ikke en del av planen å sykle videre fra Kanazawa, men med litt dager til overs så må man utnytte tiden! Agendaen for i dag var å sykle så langt sør som jeg fant ledige hoteller, og svinge innom etdinosaurmusem, i dinosaurprefekturet Fukui!


![](https://kyrremann-plog.s3.nl-ams.scw.cloud/images/2025/10/20251012_112510.jpg)
*[Katsuyama, Fukui Prefecture, Japan](https://www.google.com/maps/place/36.0840127,136.50690359972222): Kjempeflott abstrakt dinosaur.*

Det viser seg at de har funnet seks unike dinosaurer i Fukui! Vi har Fukuiraptor som er den første kjøttetende dinosaurer som fikk navn i Japan, Fukuipteryx som er en ekstremt primitiv art av fugl, Fukuivenator som de fant 70% av skjelletet til, Fukuisaurus som er den første planteeteren hvor de rekonstruerte hele skjelettet i Japan, Koshisaurus som ligner på Fukuiraptor, men som er sin egen familie, og til slutt Fukuititan som er den første sauropod til å få et navn i Japan!


![](https://kyrremann-plog.s3.nl-ams.scw.cloud/images/2025/10/20251012_113500.jpg)
*[Katsuyama, Fukui Prefecture, Japan](https://www.google.com/maps/place/36.0822195,136.50656169972223): Burde ha notert meg navnene på dinosaurene. Tror ikke det er en Fukuititan.*


![](https://kyrremann-plog.s3.nl-ams.scw.cloud/images/2025/10/20251012_113647.jpg)
*[Katsuyama, Fukui Prefecture, Japan](https://www.google.com/maps/place/36.0822556,136.5066237): Dette er av typen ornithopoda.*

Det var ikke det letteste stedet å ta bilder, dels fordi det var mange folk, typisk meg å dra dit på en søndag når alle andre skal! Den største utfordringen for å ta bilde var uansett lyskasterne de brukte for å lysette dinosaurene, de traff ofte kameralinsen på en kjip måte.


![](https://kyrremann-plog.s3.nl-ams.scw.cloud/images/2025/10/20251012_120325.jpg)
*[Katsuyama, Fukui Prefecture, Japan](https://www.google.com/maps/place/36.0824913,136.5064868): Husker brodern hadde leketøyversjon av denne, hvor man kunne klemme på beinet for at den skulle åpne munnen.*

De hadde også flere modeller fra Jurassic Park, og en museumsbutikk hvor køen for å betale var bokstavelig talt 60 meter lang! Restauranten hadde ventetid på 141 minutter når jeg skulle spise! Så endte opp med å spise nede i bygda i stedet.


![](https://kyrremann-plog.s3.nl-ams.scw.cloud/images/2025/10/20251012_121746.jpg)
*[Katsuyama, Fukui Prefecture, Japan](https://www.google.com/maps/place/36.0835942,136.505702): Kan hende dette er en Fukuiraptor.*


![](https://kyrremann-plog.s3.nl-ams.scw.cloud/images/2025/10/20251012_122352.jpg)
*[Katsuyama, Fukui Prefecture, Japan](https://www.google.com/maps/place/36.08369139972223,136.50572719972223): Denne dinosauren hadde opprinnelig fjær!*

De hadde også en spesialutstilling, hvor jeg klarte å ta med meg kun kvitteringen for billetten, og ikke selve billetten. Heldigvis skjønte de hva jeg hadde gjort, og slapp meg inn for det.

Inresten av utstillingen så hadde de engelske skilt man kunne lese, men i spesialutstillingen var det kun japansk, så jeg raste ganske fort igjennom.


![](https://kyrremann-plog.s3.nl-ams.scw.cloud/images/2025/10/20251012_122445.jpg)
*[Katsuyama, Fukui Prefecture, Japan](https://www.google.com/maps/place/36.0836089,136.50573489972223): Tenk hvis dinosaurene hadde sett slik ut!*


![](https://kyrremann-plog.s3.nl-ams.scw.cloud/images/2025/10/20251012_132121.jpg)
*[Katsuyama, Fukui Prefecture, Japan](https://www.google.com/maps/place/36.081884799722225,136.5092736): En form for kumlokk, veldig skumle dinosaurer!*


![](https://kyrremann-plog.s3.nl-ams.scw.cloud/images/2025/10/20251012_132535.jpg)
*[Katsuyama, Fukui Prefecture, Japan](https://www.google.com/maps/place/36.0770368,136.5008128): Et lite landemerke på vei opp til museumet.*


![](https://kyrremann-plog.s3.nl-ams.scw.cloud/images/2025/10/20251012_154046.jpg)
*[Fukui, Fukui Prefecture, Japan](https://www.google.com/maps/place/36.061825299999995,136.2219082): Denne var animert, så den beveget hode, åpnet munnen, og brølte!*


![](https://kyrremann-plog.s3.nl-ams.scw.cloud/images/2025/10/20251012_191748.jpg)
*[Echizen, Fukui Prefecture, Japan](https://www.google.com/maps/place/35.9032256,136.1697792): Er visst en papirby i nærheten.*

For dere som titter på Strava-lenken så kan dere se at jeg virrer litt rundt i byen før jeg "fant" hotellet og det var fordi jeg manglet et par kilometer for å få 100km på dagens tur.
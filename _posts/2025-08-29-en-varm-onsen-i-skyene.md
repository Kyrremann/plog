---
title: "En varm onsen i skyene"
date: "2025-08-29"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250829_085238.jpg"

---


![](https://kyrremann-plog.s3.nl-ams.scw.cloud/images/2025/08/20250829_085238.jpg)
*[Japan](https://www.google.com/maps/place/43.364954099722226,143.19164879972223): Inn i skyene gikk veien videre.*

Ble kjent med en annen syklist på campen i går. Han reddet meg med varmtvann, da det ikke var noen restauranter åpne når jeg kom frem. Angrer litt på at jeg ikke har gassbrenner med, men hadde tatt dyrebar plass! Og det løste seg denne gangen også. Vi satt lenge og småpratet, var koselig.


![](https://kyrremann-plog.s3.nl-ams.scw.cloud/images/2025/08/20250829_095741.jpg)
*[Japan](https://www.google.com/maps/place/43.349639,143.1622661): Fantastisk utsikt fra toppen på 1081m.*

Dagens tur gikk over fjellet, noe som er min favoritt, til Shikaribetsu. Som regel fordi man får flott utsikt på toppen, og en fin nedkjøring på den andre siden. I dag fikk jeg bare en av delene.


![](https://kyrremann-plog.s3.nl-ams.scw.cloud/images/2025/08/20250829_103150.jpg)
*[Japan](https://www.google.com/maps/place/43.29643219972222,143.11388979999998): Var et lite alter på øya med en liten tori.*

Heldigvis var ikke kalderaen full av tåke, så det var litt magisk å rulle ned til vannet.


![](https://kyrremann-plog.s3.nl-ams.scw.cloud/images/2025/08/20250829_125914.jpg)
*[Japan](https://www.google.com/maps/place/43.2649856,143.10238719999998): Litt renessansen over dette bildet.*

Det er mye snodige ting å se i Japan. Både på Google Maps og på rasteplassen hvor jeg spiste en veldig god lunsj var det informasjon om togskinnene i vannet. Ganske sikker på at det bare var to båtramper, og at det alltid har vært det. Står til og med en båt på land.


![](https://kyrremann-plog.s3.nl-ams.scw.cloud/images/2025/08/20250829_131927.jpg)
*[Japan](https://www.google.com/maps/place/43.243264,143.07646719972223): Heldig med utsikten i dag!*

Var dessverre ned igjennom skylaget igjen. Regnet skulle heldigvis ikke komme før neste dag.


![](https://kyrremann-plog.s3.nl-ams.scw.cloud/images/2025/08/20250829_133514.jpg)
*[Japan](https://www.google.com/maps/place/43.2179767,143.0357869): Lange rette veier.*

På andre siden av fjellet rullet jeg ned til Tokachi området, som er et av de større jordbruksområdene i Hokkaido. Så her er det jordet, og rette veier så langt øyet kjem se.


![](https://kyrremann-plog.s3.nl-ams.scw.cloud/images/2025/08/20250830_055052.jpg)
*[Japan](https://www.google.com/maps/place/43.158817299999995,142.9089844): Er forskjell på telt, man ser så vidt mitt i bakgrunnen.*

Dagens teltplass var knyttet til et hotell. Så man måtte inn på hotellet for å gå på do. Den var første gang for meg. De hadde flott onsen med utebasseng, så jeg klager ikke.

Ble faktisk to bad på meg i dag. For det viste seg å være et hotell med onsen ved Shikaribetsu også! Hotellet lå veldig flott til med utsikt over vannet og fjellene dekket av skyer. Og med uteonsen med samme utsikt var det en selvfølge at jeg måtte ta et bad. Dette var også et av de varmeste bassengene jeg har dyppet meg i.
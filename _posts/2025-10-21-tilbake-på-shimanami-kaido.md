---
title: "Tilbake på Shimanami Kaido"
date: "2025-10-21"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251021_100810.jpg"
strava: "https://strava.app.link/RzDWVpjPGXb"
---


![](https://kyrremann-plog.s3.nl-ams.scw.cloud/images/2025/10/20251021_100810.jpg)
*[Onomichi, Hiroshima Prefecture, Japan](https://www.google.com/maps/place/34.404877399722224,133.19505369972222): Da var gjengen klar for en sykkeltur!*

I dag skal alle på sykkeltur, for vi skal sykle Shimanami Kaido som er en populær sykkelvei som går over seks bruer og knytter Honshu og Shikoku sammen. Jeg syklet denne turen i fjor, før jeg syklet rundt Shikoku, og har gledet meg til å dele opplevelsen med mamma og pappa.


![](https://kyrremann-plog.s3.nl-ams.scw.cloud/images/2025/10/20251021_111113.jpg)
*[Onomichi, Hiroshima Prefecture, Japan](https://www.google.com/maps/place/34.358294399722226,133.19103989972223): Det går en blå linje hele veien fra Onomichi til Imabari, så lett å finne veien.*

Den mest populære ruta er på 75km, men vi skal ta dette over to dager. Derfor skal vi overnatte på en tradisjonell ryokan, hvor vi sover på futon, og får tilberedt tradisjonell japansk middag og frokost. Noe som ble litt av en overraskelse for mamma og pappa. Her går man med tøfler inne, og man bytter til toalettøfler når man går på do, og det var egne tøfler når vi gikk til middagen. Det har ikke jeg vært borti før. Vi fikk også hver vår yukata til å ha på oss når vi var på ryokaen, det er veldig kjekt når man er på sykkeltur, mindre klær å ha med seg.


![](https://kyrremann-plog.s3.nl-ams.scw.cloud/images/2025/10/20251021_184052.jpg)
*[Imabari, Ehime Prefecture, Japan](https://www.google.com/maps/place/34.248099199722226,133.0017971): Heftig middag, i japansk bekledning.*


Middagen var lokal fisk, sashimi/rå, stekt, og kokt. Sashimien kom i en stilig trebåt! De som jobbet der var veldig trivelige, og flinke til å fortelle mamma og pappa hvordan man skulle spise de forskjellige rettene. Så kan virkelig anbefale Sawaki Ryokan.


![](https://kyrremann-plog.s3.nl-ams.scw.cloud/images/2025/10/20251021_113014.jpg)
*[Onomichi, Hiroshima Prefecture, Japan](https://www.google.com/maps/place/34.35632269972222,133.16932409999998): Fant jammen meg en dinosaur her også!*


![](https://kyrremann-plog.s3.nl-ams.scw.cloud/images/2025/10/20251021_113227.jpg)
*[Onomichi, Hiroshima Prefecture, Japan](https://www.google.com/maps/place/34.3575488,133.16404479972223): Mamma og pappa på tur!*


![](https://kyrremann-plog.s3.nl-ams.scw.cloud/images/2025/10/20251021_140735.jpg)
*[Onomichi, Hiroshima Prefecture, Japan](https://www.google.com/maps/place/34.3039488,133.0901632): Var overraskende lite folk på sykkeltur.*

På veien stoppet vi innom Kousanji-templet, som har en hule med over 1000 buddahstatuer! Ganske stilig sted!


![](https://kyrremann-plog.s3.nl-ams.scw.cloud/images/2025/10/20251021_141747.jpg)
*[Onomichi, Hiroshima Prefecture, Japan](https://www.google.com/maps/place/34.303820699999996,133.09077759972223): Jeg syns sånne store statuer er skikkelig kult!*


![](https://kyrremann-plog.s3.nl-ams.scw.cloud/images/2025/10/20251021_142706.jpg)
*[Onomichi, Hiroshima Prefecture, Japan](https://www.google.com/maps/place/34.30308519972222,133.0886246): Hill of hope, med italiensk marmor.*

Ved siden av tempelet, eller rettere sagt, ovenfor templet ligger Håpets fjell, på godt norsk, som er en skulpturpark lagd av marmor fra italia. Det blåste dessverre en del i dag, så vi brukte ikke så mye tid der. I bunnen tok mamma og jeg hver vår is, som ikke var det smarteste når det var så kjølig ute. Med vinden var det sikkert bare 15 grader.


![](https://kyrremann-plog.s3.nl-ams.scw.cloud/images/2025/10/20251021_154752.jpg)
*[Onomichi, Hiroshima Prefecture, Japan](https://www.google.com/maps/place/34.263491199722225,133.07051519972222): Ser du sitronen i hånden?*


![](https://kyrremann-plog.s3.nl-ams.scw.cloud/images/2025/10/20251021_160631.jpg)
*[Imabari, Ehime Prefecture, Japan](https://www.google.com/maps/place/34.2546831,133.052964): På vei ned fra siste bru for i dag.*

Ruta er som nevnt knyttet sammen med bruer, og de har lagd egne sykkelstier for å komme opp og ned fra bruene. De har en snitt grad på 3%, så det er veldig overkommelig tur!


![](https://kyrremann-plog.s3.nl-ams.scw.cloud/images/2025/10/20251021_161836.jpg)
*[Imabari, Ehime Prefecture, Japan](https://www.google.com/maps/place/34.25425729972222,133.0538296): De har sølv og gull også, så si i fra hvis du har lyst til å sykle rundt Shikoku med meg!*

I fjor syklet jeg rundt Shikoku, og som en del av den utfordringen fikk jeg en spacer til å ha på sykkelen. Dessverre må den hentes fysisk, og ikke rett etter man har syklet turen, for man må sende inn et skjema. Så derfor var det jo ekstra kjekt at jeg kunne sykle innom og hente den mens jeg var her med mamma og pappa. 

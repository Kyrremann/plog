---
title: "Til kjente trakter"
date: "2025-10-14"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251014_090053.jpg"
strava: "https://strava.app.link/ZAY7hV4ltXb"
---


![](https://kyrremann-plog.s3.nl-ams.scw.cloud/images/2025/10/20251014_090053.jpg)
*[Moriyama, Shiga Prefecture, Japan](https://www.google.com/maps/place/35.125817599722225,135.9575552): Syklet nesten halvparten av innsjøen, det holdt.*

I dag var det enda en transportetappe, hvor dagens mål var Osaka, og ingen museumer underveis. Var en fryktelig varm dag, og det ble egentlig bare varmere jo nærmere stillehavet jeg kom. Tror det toppet seg med 35 grader! Jeg klarte å få et flott hjelmskille i panna .


![](https://kyrremann-plog.s3.nl-ams.scw.cloud/images/2025/10/20251014_085428.jpg)
*[Moriyama, Shiga Prefecture, Japan](https://www.google.com/maps/place/35.123024,135.9737344): Flott når lyset bryter igjennom skyene, ikke det letteste å ta bilde av med mobilen.*

På veien møtte jeg en tysker som hadde solgt alt han eide, og var nå på en reise for livet. Han hadde vært nesten fire måneder i Japan allerede, og skulle være her i to måneder til. Vi hadde vært på en del av de samme stedene så var gøy å dele erfaringer.

Vi snakket også litt om det å være på reise så lenge, og en ting jeg har funnet ut at 90 dager blir for mye. Er nok av ting i Norge jeg har lyst til å bli med på, så det holder lenge med tre og fire ukers turer til neste gang. For jeg merker at ting har blitt veldig rutine, og at jeg på en måte blir litt lei av å gå på museumer, gå ut for å spise, og passe på at jeg opplever alt jeg kan stedet jeg er i. Savner rolige dager hvor det ikke skjer så mye. Kan nok hende det hadde vært enklere hvis jeg hadde hatt bedre tid, men er også veldig gøy å komme hjem og fordøye det man har opplevd.


![](https://kyrremann-plog.s3.nl-ams.scw.cloud/images/2025/10/20251014_090222.jpg)
*[Moriyama, Shiga Prefecture, Japan](https://www.google.com/maps/place/35.125813299722225,135.9571487997222): Er det sånn man skal sette seg på en sykkel!*


![](https://kyrremann-plog.s3.nl-ams.scw.cloud/images/2025/10/20251014_092844.jpg)
*[Kusatsu, Shiga Prefecture, Japan](https://www.google.com/maps/place/35.07109439972223,135.9370624): Interresant steinkunst, og kan det være toppen av en binders?*


![](https://kyrremann-plog.s3.nl-ams.scw.cloud/images/2025/10/20251014_101220.jpg)
*[Otsu, Shiga Prefecture, Japan](https://www.google.com/maps/place/35.0059455,135.8692608): Jeg har veldig sansen for denne type lange smale gater. Veldig typisk asiatisk storby føler jeg.*


![](https://kyrremann-plog.s3.nl-ams.scw.cloud/images/2025/10/20251014_223158.jpg)
*[Yodogawa Ward, Osaka, Osaka Prefecture, Japan](https://www.google.com/maps/place/34.731286099722226,135.4995902): Måtte innom favoritt butikken min El Rodeo i Osaka, og der fant jeg dette kunstverket!*

Fremme i Osaka surret jeg litt rundt som alltid for å finne et hotell som lot meg lagre sykkelen innendørs, men traff på fjerde forsøk. Så ble det metro ned til sentrum for å spise god mat. Jeg hadde også gledet meg til å dra til "stam-baren" min, men den var stengt i dag, så det var litt kjipt. Fant heldigvis et annet koselig sted hvor jeg ble sittende å prate med en fra Osaka som lagde lys til biler!

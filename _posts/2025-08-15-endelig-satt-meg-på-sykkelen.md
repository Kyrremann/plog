---
title: "Endelig satt meg på sykkelen"
date: "2025-08-15"
categories: "Bikepacking, Japan"
feature:
  image: "https://kyrremann-plog.s3.nl-ams.scw.cloud/images/2025/08/20250815_125626.jpg"

---


![](https://kyrremann-plog.s3.nl-ams.scw.cloud/images/2025/08/20250815_125626.jpg)
*Å være flyfotograf må være spennende! *

Litt forsinket reisebrev, men i dag landet jeg i Wakkanai. Nordligste byen i Japan, og det er her sykkelreisen min faktisk begynner. Turen går først til øya Rishiri, før jeg skal tilbake til Wakkanai og sykle østover til det nordligste punktet. 


![](https://kyrremann-plog.s3.nl-ams.scw.cloud/images/2025/08/20250815_145739.jpg)
*[Japan](https://www.google.com/maps/place/45.400421699999995,141.6996482): Det kokte i Wakkanai, skulle hatt på solkrem. *

Som alle mine sykkelturer, så starter den med å montere sykkelen. Tatt med alt hjemmefra, og selv om jeg har gjort det før brukte jeg nesten 90 minutter. Ble litt småprat med ei lokal dame som lurte på hva jeg skulle.

Den røde tursekken er til fjellturer. Planen er å sende den fra fjell til fjell. 


![](https://kyrremann-plog.s3.nl-ams.scw.cloud/images/2025/08/20250815_145746.jpg)
*[Japan](https://www.google.com/maps/place/45.40024809972222,141.6998962): Yamato*

Og hvis du lurte på hva jeg gjør med sykkelkofferten underveis. Så kan jeg røpe at den blir sendt med bud til hotellet mitt i Sapporo, hvor jeg skal ha en ferie fra ferien i midten av september. Siden jeg ikke trengte den før 11. så lar de den stå på lager her, før de faktisk sender den. Ganske smooth! 


![](https://kyrremann-plog.s3.nl-ams.scw.cloud/images/2025/08/20250815_145951.jpg)
*[Japan](https://www.google.com/maps/place/45.4003488,141.69871359972225): Fornøyd med ny sykkelcap, ikke ofte jeg bruker. *

Endelig kommet meg på sykkelen. Har et vondt kne, som ikke er det beste for en syklist, men gikk helt greit, og det er på bedringens vei. 


![](https://kyrremann-plog.s3.nl-ams.scw.cloud/images/2025/08/20250815_161710.jpg)
*[Japan](https://www.google.com/maps/place/45.4161184,141.6819711997222): De rygget faktisk ferja inn, og alle biler måtte også rygge inn. *

Jeg var litt nervøs for om jeg ville rekke ferja fra Wakkanai til Rishiri, men 3,5t var mer en nok margin. Måtte vente på at billettluka åpnet, og det var masse plasser til overs. Kjøpte litt snacks mens jeg ventet, og klarte å søle på den første biten jeg tok, rett i fanget. God start! 


![Havet i forgrunnen, med en vulkanskøy i det fjerne. ](https://kyrremann-plog.s3.nl-ams.scw.cloud/images/2025/08/20250815_180247.jpg)
Morgendagens mål. 1721m, og nesten like mange høydemeter å klatre! Spent på den turen, men været ser veldig lovende ut! 


![En lang rett vei, med hus på begge sider. Man ser solen gå ned. ](https://kyrremann-plog.s3.nl-ams.scw.cloud/images/2025/08/20250815_182919.jpg)
*[Japan](https://www.google.com/maps/place/45.2436384,141.22474239972223): Solnedgang i en av de mange rette veiene her i nord. *

Første natt blir i telt. Blir en het natt, da det er meldt 20+ grader!
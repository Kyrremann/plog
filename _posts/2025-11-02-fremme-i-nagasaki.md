---
title: "Fremme i Nagasaki"
date: "2025-11-02"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/11/20251102_064150.jpg"
strava: "https://strava.app.link/5FcgoN3sZXb"
---


![](https://kyrremann-plog.s3.nl-ams.scw.cloud/images/2025/11/20251102_064150.jpg)
*[Nagasaki, Nagasaki Prefecture, Japan](https://www.google.com/maps/place/32.5790784,129.7419007997222): Her ser du teltet mitt, gjemt bak toalettet.*

Var en rolig morgen, solen stod ikke opp før halv syv, og første museum var ti minutter unna, oh åpnet ikke før klokken ni. Prøvde å sove litt ekstra, men var flere biler som forvillet seg opp til parken når sola stod opp.

Vinden hadde heldigvis gitt seg. Så det var enkelt å pakke ned teltet. Var heller ikke så kjølig, så satt opp stolen min og koste meg med frokosten jeg hadde kjøpt dagen før. Loff, syltetøy, og ost. Blitt en gjenganger når jeg telter et stykke unna steder som selger frokost.


![](https://kyrremann-plog.s3.nl-ams.scw.cloud/images/2025/11/20251102_092854.jpg)
*[Nagasaki, Nagasaki Prefecture, Japan](https://www.google.com/maps/place/32.59411,129.7615375): De er gode på skjeletter i Japan! I hvert fall dinosaurskjeletter.*

Første museum for dagen var Nagasaki sitt Dinosaurmuseum. Det var et ganske lite museum, men hadde en flott samling av store skjeletter. Er fascinerende å tenke at så store dyr en gang gikk rundt på jorden vår!


![](https://kyrremann-plog.s3.nl-ams.scw.cloud/images/2025/11/20251102_093501.jpg)
*[Nagasaki, Nagasaki Prefecture, Japan](https://www.google.com/maps/place/32.59401629972223,129.7615581): Denne var animert, veldig stilig, nesten som at den levde.*

I andre etasje hadde de installert en robotdinosaur som beveget hodet sitt, pustet med nesen, og åpnet munnen sin. Var veldig livaktig, spesielt pustingen var imponerende!


![](https://kyrremann-plog.s3.nl-ams.scw.cloud/images/2025/11/20251102_102306.jpg)
*[Nagasaki, Nagasaki Prefecture, Japan](https://www.google.com/maps/place/32.593212299722225,129.76206519972223): Lurer på hvordan det hadde vært å bo på en sånn øy.*

Ved siden av dinosaurmuseumet var det et museum om Gunkajima. Teksten var nesten identisk som dne på Wikipedia, bortsett fra den delen om koreansk slavearbeid. Liten gjenganger i japansk historie. Nesten som at de prøver å fortrenge noe. Ellers var det flotte bilder fra øya, før og nå.


![](https://kyrremann-plog.s3.nl-ams.scw.cloud/images/2025/11/20251102_143140.jpg)
*[Nagasaki, Nagasaki Prefecture, Japan](https://www.google.com/maps/place/32.7336183,129.86900979972222): Tror de fleste havnene her var eid av Mitsubishi.*

Ble ikke lange sykkelturen i dag, var bare 30km til hotellet i Nagasaki. Noe beina mine satt mye pris på! Lærte også at Nagasaki har, og fortsatt er en havneby med skipsbygging. Var noen gigantiske kraner på vei inn mot sentrum.


![](https://kyrremann-plog.s3.nl-ams.scw.cloud/images/2025/11/20251102_160005.jpg)
*[Nagasaki, Nagasaki Prefecture, Japan](https://www.google.com/maps/place/32.7532384,129.87892480000002): Hadde jeg hatt tomt med kumlokk, ville jeg hatt en sånn en!*

Når jeg var i Kanazawa gikk jeg akkurat glipp av en Pokemon-utstilling. Så hvor flaks var det ikke at den hadde flyttet til Nagasaki? Var heller ikke mange folk innom. Så hadde god tid, og det var enkelt å ta bilder. For her kunne man ta så mange bilder man bare ville. Jeg tok nok flere enn jeg trengte, men alle utstillingene var skikkelig kule!


![](https://kyrremann-plog.s3.nl-ams.scw.cloud/images/2025/11/20251102_161020.jpg)
*[Nagasaki, Nagasaki Prefecture, Japan](https://www.google.com/maps/place/32.7528755,129.87948110000002): Litt usikker på hva jeg skal si, dette er Mewtwo.*


![](https://kyrremann-plog.s3.nl-ams.scw.cloud/images/2025/11/20251102_161155.jpg)
*[Nagasaki, Nagasaki Prefecture, Japan](https://www.google.com/maps/place/32.7528787,129.8794903): Vapereon, de hadde Flareon, Eevee, og Jolton.*


![](https://kyrremann-plog.s3.nl-ams.scw.cloud/images/2025/11/20251102_161301.jpg)
*[Nagasaki, Nagasaki Prefecture, Japan](https://www.google.com/maps/place/32.7529022,129.87947009972223): En veldig kul pokeball lagd av porselen.*


![](https://kyrremann-plog.s3.nl-ams.scw.cloud/images/2025/11/20251102_162411.jpg)
*[Nagasaki, Nagasaki Prefecture, Japan](https://www.google.com/maps/place/32.752995,129.8796628): Ninetales som en kinesisk vase, min favoritt i utstillingen.*
---
title: "Japanske hager på vei til Matsue"
date: "2025-10-19"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251019_094128.jpg"
strava: "https://strava.app.link/G0mxhLoOBXb"
---


![](https://kyrremann-plog.s3.nl-ams.scw.cloud/images/2025/10/20251019_094128.jpg)
*[Okuizumo, Shimane Prefecture, Japan](https://www.google.com/maps/place/35.2337349,132.9867970997222): Sånne gullstatuer er et rødt flag for meg, var visst en guvernør.*

Siste dag for pappa og min sin sykkeltur. Selv om været ikke var det beste, så ble det en veldig fin tur. Jeg fikk tatt med pappa til den siden av Japan som jeg ser mest av. Der det er langt mellom butikkene, og ingen turister. Syklet mosegrodde veier, og spist på resturant hvor menyen er en automat som gir deg en lapp du gir til kokken. I dag var det for det meste nedover, og så flatt inn til Matsue.


![](https://kyrremann-plog.s3.nl-ams.scw.cloud/images/2025/10/20251019_095109.jpg)
*[Okuizumo, Shimane Prefecture, Japan](https://www.google.com/maps/place/35.2406695,132.97852119972222): Ble litt bakker i dag også. Merker det i beina.*

På veien møtte vi en familie fra Osaka som også var på sightseeing, som syntes det var veldig spennende at vi hadde kommet helt fra Norge for å sykle. Alltid gøy å slå av en prat med de lokale, da de blir like imponert hver gang! Bra for selvtilliten.


![](https://kyrremann-plog.s3.nl-ams.scw.cloud/images/2025/10/20251019_103518.jpg)
*[Unnan, Shimane Prefecture, Japan](https://www.google.com/maps/place/35.2692896,133.0434816): Tror det var en gudefigur, men minnet meg mat om et troll.*


![](https://kyrremann-plog.s3.nl-ams.scw.cloud/images/2025/10/20251019_130714.jpg)
*[Yasugi, Shimane Prefecture, Japan](https://www.google.com/maps/place/35.3798831,133.19605279972222): Man bruker ofte sand til å representere vann.*

Japanske hager er virkelig noe for seg selv! Vi møtte mamma i Yasugi for å besøke Adachi kunstmuseum, som har en fantastisk hage! Dessverre kunne man ikke gå rundt i selve hagen, men er kanskje det som gjorde den så uvirkelig å se på. Skulle tro det var et fotografi man så på (noe dere gjør, meta).


![](https://kyrremann-plog.s3.nl-ams.scw.cloud/images/2025/10/20251019_130805.jpg)
*[Yasugi, Shimane Prefecture, Japan](https://www.google.com/maps/place/35.3798831,133.19605279972222): De hadde bygd en 15 meter høy foss til å ha i bakgrunnen.*


![](https://kyrremann-plog.s3.nl-ams.scw.cloud/images/2025/10/20251019_131317.jpg)
*[Yasugi, Shimane Prefecture, Japan](https://www.google.com/maps/place/35.379919999722226,133.19339519972223): Var også noen flotte karpe i vannet, og ikke så mange at det føltes fullt ut.*


![]()
---
title: "Til øya Sado"
date: "2025-09-30"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/09/20250930_090708.jpg"
strava: "https://strava.app.link/Xdh3Mz265Wb"
---


![](https://kyrremann-plog.s3.nl-ams.scw.cloud/images/2025/09/20250930_090708.jpg)
*[Chuo Ward, Niigata, Niigata Prefecture, Japan](https://www.google.com/maps/place/37.93028069972222,139.0609569): Tro det eller ei, var ikke jeg som styrte skuta.*

På tide å komme seg videre, og i dag går ferden ut til øya Sado. To grunner til at jeg ville besøke denne øya, morsomt navn, og sakebryggeriet Hokusetsu. Er også en stor gullgruve her, og flott natur!


![](https://kyrremann-plog.s3.nl-ams.scw.cloud/images/2025/09/20250930_102151.jpg)
*[Chuo Ward, Niigata, Niigata Prefecture, Japan](https://www.google.com/maps/place/38.03518499972222,138.90292709972223): Ble ingen hurtigbåt, for da må jeg pakke ned sykkelen.*


![](https://kyrremann-plog.s3.nl-ams.scw.cloud/images/2025/09/20250930_135635.jpg)
*[Sado, Niigata Prefecture, Japan](https://www.google.com/maps/place/38.0704549,138.4294629): En miso-tønne med diameter på 3 meter!*

Værmeldingen så ikke helt lovende ut for i dag, og skyene var truende på vei inn mot øya. Når jeg først var på øya så hadde de lettet og jeg hadde strålende sol helt til jeg la meg!


![](https://kyrremann-plog.s3.nl-ams.scw.cloud/images/2025/09/20250930_140238.jpg)
*Er visst et kunstprosjekt gående på øya i denne perioden.*

Startet utforskningen med å besøke et lokalt museum, som fortalte litt om treproduksjon, fiske, og østersdyrking. Igjen var alt på japansk, og nå har jeg kommet dit at jeg ikke orker å oversette skiltene jeg ser. Som er litt kjedelig, men mentalt mindre slitsomt. Merker at det også hjelper å ha besøkt mange av disse museene på kort tid, for de er ganske like.


![](https://kyrremann-plog.s3.nl-ams.scw.cloud/images/2025/09/20250930_162836.jpg)
*[Sado, Niigata Prefecture, Japan](https://www.google.com/maps/place/38.0808064,138.547392): En flott bro til et lite tempel.*


![](https://kyrremann-plog.s3.nl-ams.scw.cloud/images/2025/09/20250930_163000.jpg)
*[Sado, Niigata Prefecture, Japan](https://www.google.com/maps/place/38.0806186,138.5488133): En liten bygd hadde kunst hengt opp på veggene sine.*


![](https://kyrremann-plog.s3.nl-ams.scw.cloud/images/2025/09/20250930_170642.jpg)
*[Sado, Niigata Prefecture, Japan](https://www.google.com/maps/place/37.978269099722226,138.5210637): Montro om den har vokst slik av seg selv?*


![](https://kyrremann-plog.s3.nl-ams.scw.cloud/images/2025/09/20250930_180749.jpg)
*[Sado, Niigata Prefecture, Japan](https://www.google.com/maps/place/37.92036663611111,138.49991630833333): Klokka 20 skrudde de på noen gatelys, så ble ikke så mørkt som jeg hadde håpet på.*

Håper å få teltet litt mer fremover, har blitt mye mer hotell enn planlagt. Skylder på været, og litt for mange byer. Nattens teltplass var av typen som er gratis, men allikevel har de dusjtoalett, sted å vaske opp, og grille. Denne hadde også en form for gazebo som jeg kunne putte teltet mitt under, for jeg visste det var meldt en skikkelig skur i løpet av natten, og muligens regn fra morgenen av.
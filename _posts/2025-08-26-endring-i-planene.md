---
title: "Endring i planene"
date: "2025-08-26"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250826_100210.jpg"

---


![](https://kyrremann-plog.s3.nl-ams.scw.cloud/images/2025/08/20250826_100210.jpg)
*[Japan](https://www.google.com/maps/place/43.75408339972222,143.50026679972223): Verdens største gjøkur!*

I dag skulle jeg opprinnelig over fjellet sørover, og inn på en lang grusvei over til en ny dal. Denne type eventyr var det jeg gledet meg mest til i Hokkaido, tette skoger, ukjente veier, av ukjent kvalitet.


![](https://kyrremann-plog.s3.nl-ams.scw.cloud/images/2025/08/20250826_102152.jpg)
*[Japan](https://www.google.com/maps/place/43.7516608,143.49629439999998): Ikke den mest spennende veien, men kanskje den tryggeste.*

For to dager siden, på vei ned til Maruseppu så møtte jeg to bjørnunger på veien. Heldigvis så vi hverandre tidlig, kanskje 150m unna, så jeg fikk stoppet sykkelen, og snudd, mens de kunne løpe inn i skogen. Mens jeg syklet oppover, kom det to biler kjørende forbi, og jeg regnet med at det var trygt å snu og kjøre videre nedover. Og det var det heldigvis!

Jeg visste at det var en del bjørn i Hokkaido, så jeg hadde kjøpt bjørnespray (veldig kraftig pepperspray), som en liten sikkerhet, og jeg hadde bjelle på sykkelen. Slik at bjørner kanskje kan høre meg på avstand.


![](https://kyrremann-plog.s3.nl-ams.scw.cloud/images/2025/08/20250826_113311.jpg)
*[Japan](https://www.google.com/maps/place/43.66957169972222,143.30424869972222): Tror denne bjørnen har nok sett sine bedre dager.*

Derfor var jeg veldig usikker når jeg syklet grusveien i går, om det var det trygge valget, men det var det jeg hadde mest lyst til! Så jeg hadde lyst til å prøve en skogsbilvei til. For å kjenne på hvordan det var. Heldigvis var veien fikset, så jeg slapp å dytte sykkelen igjennom elver, og bæres over falne trær.

Derimot merket jeg at jeg ikke klarte å slappe av. Jeg så hele tiden rundt meg, snakket høyt med meg selv, og var på konstant vakt. For eksempel skvatt jeg skikkelig når jeg skremte to hjort som stod og gresset på siden av veien. De hadde tydeligvis ikke hørt meg, men tror det sier mer om de, enn lydene jeg lagde.


![](https://kyrremann-plog.s3.nl-ams.scw.cloud/images/2025/08/20250826_130051.jpg)
*[Japan](https://www.google.com/maps/place/43.6543895,143.16466449972222): Dagens høyeste punkt, 1050m!*

Når jeg så kom frem til Rubeshibechō, mitt neste stopp. Så dro jeg innom det lokale postkontor for først og fremst kjøpe frimerker, men også forhøre meg om neste etappe. Og der fikk jeg klar beskjed om at det var mye bjørn, og farlig å dra til.

Så da føler jeg at jeg fikk det svaret jeg trengte. At grusveier i Hokkaido, alene, ikke er noe for meg. Kanskje i en annen periode av året, eller om vi var flere. Skulle til å skrive at de ikke forsvinner, men jo, her oppe i nord gjør de faktisk det. Så da får jeg heller legge noen nye planer. Er nok av veier å sykle, og steder å besøke!


![](https://kyrremann-plog.s3.nl-ams.scw.cloud/images/2025/08/20250826_133212.jpg)
*De tapper vann i Japan også.*

Selv når jeg i dag bare syklet på en hovedvei, med en del trafikk, så drev jeg fortsatt å tittet rundt meg, for å se etter bjørn. Spesielt når det var lenge siden sist bil. Så føler jeg tok riktig valg med å holde meg til asfaltveier. Må bare få lagt en ny plan, for nå var det egentlig bare å sykle dal til dal via skogsbilveier hele veien til Sapporo.


![](https://kyrremann-plog.s3.nl-ams.scw.cloud/images/2025/08/20250826_135943.jpg)
*Fant et lite juv før neste tunnel.*


![](https://kyrremann-plog.s3.nl-ams.scw.cloud/images/2025/08/20250826_140311.jpg)
*Viktig med ørepropper når man sykler i tunneler.*

Ble faktisk flere tunneler i dag, noe jeg ikke er så fan av. Noen av de hadde heldigvis fortau med gjerde! Dessverre må jeg opp den samme tunnelen i morgen.


![](https://kyrremann-plog.s3.nl-ams.scw.cloud/images/2025/08/20250826_144032.jpg)
*[Japan](https://www.google.com/maps/place/43.719905099722226,142.97944799972225): To fosser på 120m og 90m.*


![](https://kyrremann-plog.s3.nl-ams.scw.cloud/images/2025/08/20250826_150543.jpg)
*[Japan](https://www.google.com/maps/place/43.726618,142.9477826): Ser litt sveitsisk ut dette stedet.*

Litt snodig sted jeg har kommet til nå, Sōunkyō heter det. Består egentlig bare av en taubane som tar deg opp 700m, en haug med hoteller, og noen restauranter. Også har alle hotellene onsen! Klassisk turiststed for å ta deg med opp til fjellet.


![](https://kyrremann-plog.s3.nl-ams.scw.cloud/images/2025/08/20250826_170640.jpg)
*[Japan](https://www.google.com/maps/place/43.7114562,142.94042949972223): Utsikt ned i dalen.*
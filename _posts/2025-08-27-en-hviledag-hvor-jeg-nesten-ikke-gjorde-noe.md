---
title: "En hviledag hvor jeg nesten ikke gjorde noe"
date: "2025-08-27"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250827_094637.jpg"

---


![](https://kyrremann-plog.s3.nl-ams.scw.cloud/images/2025/08/20250827_094637.jpg)
*[Japan](https://www.google.com/maps/place/43.7245184,142.94771199972223): Er fortsatt mange hjort rundt omkring.*

I dag hadde jeg en hviledag, og jeg gjorde nesten ingenting! I motsetning til hviledagen i Monbetsu hvor jeg syklet rundt, og var på tre forskjellige museumer, og et akvarium.

I Sōunkyō er det lite å gjøre, så jeg tok en tur til 7-11 fordi jeg skulle ta ut kontanter. Det er fortsatt hovedsakelig kontanter det går i utenfor storbyene. Nå klarte jeg å glemme kortet på rommet, så det må bli en annen dag.


![](https://kyrremann-plog.s3.nl-ams.scw.cloud/images/2025/08/20250827_101212.jpg)
*[Japan](https://www.google.com/maps/place/43.719355899722224,142.96094749999995): Momijidake fossen i all sin prakt.*

Jeg klarte ikke å sitte helt stille, hadde jo en hel dag, så jeg gikk en tur til en foss som lå 40 minutter tur/retur oppi skogen. På veien så jeg flere hjort som gresset, men heldigvis ingen bjørn!


![](https://kyrremann-plog.s3.nl-ams.scw.cloud/images/2025/08/20250827_163459.jpg)
*[Japan](https://www.google.com/maps/place/43.726283,142.94698149972223): Ganske hjemmekoselig restaurant.*

Til middag ble det ramen, etterfulgt av en tur i onsen. Denne onsen var litt unik med at den var over to plan. I første etasje var vaskeområdet, og innendørs basseng. Mens i andre etasje var det kaldbad, badstue, og et utendørsbasseng! Var veldig deilig å sitte ute i det varme vannet mens regnet og vinden slo meg i ansiktet. Følte meg litt som de apene mange av oss har sett bilder av fra Japan.
---
title: "Hviledag i Monbetsu"
date: "2025-08-23"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250823_074956.jpg"

---


![](https://kyrremann-plog.s3.nl-ams.scw.cloud/images/2025/08/20250823_074956.jpg)
*Ikke lett å ta slike bilder alene.*

Deilig med hviledagen! Etter to dager på tilsammen 250km, var det godt å hvile beina litt. Og med hvile mener jeg å besøke alle museumene i byen!


![](https://kyrremann-plog.s3.nl-ams.scw.cloud/images/2025/08/20250823_100042.jpg)
*[Japan](https://www.google.com/maps/place/44.327744,143.37730559972223): 12 meter høy, og 7 tonn!*

Startet med å besøke byens krabbeklo statue, for det må man ha! Før jeg ruslet bort til drivismuseumet. For Monbetsu er visst kjent for å være et sted man drar til om vinteren for å se på drivis! For byen ligger i bunnen av Othotskhavet, som produserer mye drivis på grunn av Amurelva lengre nord. Skjønte ikke helt hva som skjedde, men mye is om vinteren blir det! Merker at det fristet litt å få sett drivis til vinteren. Må da være mulig i Norge? 


![](https://kyrremann-plog.s3.nl-ams.scw.cloud/images/2025/08/20250823_103911.jpg)
*[Japan](https://www.google.com/maps/place/44.32838580000001,143.375208): Trikset med å få gjennomsiktig is er kok vannet, og sakte frys det.*

Kjelleren av drivismuseumet hadde et eget galleri som var i konstant minus 20 grader. Noe som egentlig var litt forfriskende etter de 25+ jeg har syklet i de siste dagene. Ganske kult at de hadde støpt inn fisk, blomster, og annet sjøliv inn i hver sin isblokk!


![](https://kyrremann-plog.s3.nl-ams.scw.cloud/images/2025/08/20250823_115006.jpg)
*[Japan](https://www.google.com/maps/place/44.3339956,143.37312109972223): Selen ville ikke vise seg frem, men den hadde lyst på fisk.*

Etter museumet ble det en tur til et lite akvarium hvor de hadde seler. Virket som at de hadde det godt, da de svømte rundt, mens noen lånog solte seg i varmen.


![](https://kyrremann-plog.s3.nl-ams.scw.cloud/images/2025/08/20250823_123707.jpg)
*[Japan](https://www.google.com/maps/place/44.336959999722225,143.38071039972223): Å fryse, eller ikke fryse, det er spørsmålet.*

I et tredje museum, som kanskje var mest et utkikkstårn for drivis, kunne man ta bilde mens man holdt is. Her var det også et stativ for mobilen, som gjorde det enklere for meg. I kjelleren av tårnet, 8 meter under vann var det masse akvarium hvor man kunne se på fisk og krabber.


![](https://kyrremann-plog.s3.nl-ams.scw.cloud/images/2025/08/20250823_124700.jpg)
*[Japan](https://www.google.com/maps/place/44.336865,143.38079759972223): Well hello there!*

Dagens siste museum har jeg ikke bilde fra, men var litt lokalhistorie på japansk, og masse fossiler av skjell. Merket jeg var ganske lei av å gå rundt i varmen, så gikk ganske kjapt igjennom.

Avsluttet dagen med å besøke den lokale onsen, og spise nepalsk kurri. En ting det nepalske/indiske/pakistanske kjøkkenet er gode på i Japan er nan med _masse_ ost! Sykt digg!
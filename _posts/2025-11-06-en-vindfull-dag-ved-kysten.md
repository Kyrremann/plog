---
title: "En vindfull dag ved kysten"
date: "2025-11-06"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/11/20251106_101707.jpg"
strava: "https://strava.app.link/4S9ohBEI5Xb"
---


![](https://kyrremann-plog.s3.nl-ams.scw.cloud/images/2025/11/20251106_101707.jpg)
*[Karatsu, Saga Prefecture, Japan](https://www.google.com/maps/place/33.428031999999995,129.87965439972223): Syklet forbi noen flotte blomsterenger med høstblomster.*

Neste siste dag på sykkelen. Jeg er både glad for å fullføre, men også litt trist. Dagen stattert med en del bakker, og motvind når det var flatt. Sånn er det når man starter i sør, og sykler nordover.

Syklet også forbi et kraftverk, men har ikke merket noe til superkrefter enda.


![]()

![](https://kyrremann-plog.s3.nl-ams.scw.cloud/images/2025/11/20251106_105120.jpg)
*[Genkai, Saga Prefecture, Japan](https://www.google.com/maps/place/33.489273599722225,129.84757759972223): Dette stedet skal visst være veldig flott om våren, når risengene er fulle av vann, og solen går ned og farger åkerne oransje.*


![](https://kyrremann-plog.s3.nl-ams.scw.cloud/images/2025/11/20251106_113553.jpg)
*[Karatsu, Saga Prefecture, Japan](https://www.google.com/maps/place/33.55332479972222,129.8527616): Følger opp fjorårets oppdagelse av undervannsakvarium med det eneste i Kyushu.*

Målet i dag var et undersjøisk akvarium. Enkelt og greit et rom med vinduer senket 10-ish meter ned i sjøen. Der nede kan man sitte og titte på fisker som svømmer rundt. Var ganske mye sjø i dag, så var gøy å se hvordan fiskene ble flyttet sammen med vannet.


![](https://kyrremann-plog.s3.nl-ams.scw.cloud/images/2025/11/20251106_114322.jpg)
*[Karatsu, Saga Prefecture, Japan](https://www.google.com/maps/place/33.555839999999996,129.8516864): Var ikke så mye forskjellig fisk som svømte utenfor dessverre.*


![](https://kyrremann-plog.s3.nl-ams.scw.cloud/images/2025/11/20251106_120336.jpg)
*[Karatsu, Saga Prefecture, Japan](https://www.google.com/maps/place/33.555814399999996,129.8508927997222): Dette punktet var vist det nordvestlige punktet. Som jeg antar betyr at man ikke kommer lengre nord uten å gå øst, og ikke lengre vest, uten å gå sør.*


![](https://kyrremann-plog.s3.nl-ams.scw.cloud/images/2025/11/20251106_145257.jpg)
*[Karatsu, Saga Prefecture, Japan](https://www.google.com/maps/place/33.4541824,129.9787392): Fant meg enda et hvitt slott! Kan det bli for mange av de?*

På vei inn til neste overnattingssted syklet jeg forbi enda et slott. Så da hadde jeg ikke noe annet valg enn å stoppe, og traske opp til slottet. Slapp faktisk å gå opp, for var en egen heis som gikk skrått(!) man kunne ta. Litt luksus må man ha når man sover i telt.


![]()

![](https://kyrremann-plog.s3.nl-ams.scw.cloud/images/2025/11/20251106_151949.jpg)
*[Karatsu, Saga Prefecture, Japan](https://www.google.com/maps/place/33.451379199722226,129.98050549972223): Slottet lå veldig flott til, med utsikt over hele bukta.*

Igjen var all informasjon på japansk, og nå er jeg såpass lei at jeg bare gikk raskt forbi. Nøyt utsikten fra toppen, kjøpte meg en liten bamse til å henge på sykkelen, og så dro jeg videre.

Noe som minner meg på at jeg nok ikke har fortalt om alle suvenirene jeg har kjøpt og hengt på styret. Har prøvd å kjøpe på de fleste turiststedene jeg har vært. Så har blitt en del igjennom turen. Jeg får lage et eget innlegg om de når jeg kommer hjem.

![](https://kyrremann-plog.s3.nl-ams.scw.cloud/images/2025/11/20251106_164201.jpg)
*[Karatsu, Saga Prefecture, Japan](https://www.google.com/maps/place/33.430931199999996,130.02520319972223): Helt i enden av skogen ligger slottet.*

Jeg avsluttet dagens tur i Karatsu, hvor de for 400 år siden begynte å lage et skogsbelte for å beskytte innbyggerne mot vinden og sandstranden. Det er skogsbelte du ser i bilde ovenfor. Jeg hadde opprinnelig tenkt å legge meg inne i skogen, men det var ikke så koselig, så endte opp med å legge med ved en strandbar som var stengt for sesongen.


![](https://kyrremann-plog.s3.nl-ams.scw.cloud/images/2025/11/20251106_165013.jpg)
*Hvis noen lurte på hvorfor jeg avsluttet dagen med å sykle opp og ned et fjell, så var det for å se dette monumentet!*

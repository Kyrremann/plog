---
title: "Takk for alt Sado"
date: "2025-10-03"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251003_064147.jpg"
strava: "https://strava.app.link/rtffH8w4aXb"
---


![](https://kyrremann-plog.s3.nl-ams.scw.cloud/images/2025/10/20251003_064147.jpg)
*[Sado, Niigata Prefecture, Japan](https://www.google.com/maps/place/38.330032699722224,138.4867654997222): De to skilpadder er navnet på de to fjellene.*

Var en fryktelig tung morgen i dag. Trodde først det var fordi jeg hadde sovet dårlig, men når jeg endelig kom meg til et sted jeg kunne spise skikkelig lunsj, så kviknet jeg til. Så var nok bare lite næring! Er noen steder i Japan man er litt langt unna restauranter, og mat fra konbini som holder seg i 25 grader på sykkelen er ikke den mest næringsrike. 


![](https://kyrremann-plog.s3.nl-ams.scw.cloud/images/2025/10/20251003_081443.jpg)
*Flott med rismarkene klare for høsting!*


![](https://kyrremann-plog.s3.nl-ams.scw.cloud/images/2025/10/20251003_092335.jpg)
*[Sado, Niigata Prefecture, Japan](https://www.google.com/maps/place/38.204383499722226,138.4925222997222): Ser litt ut som at jeg holder åren.*

Jeg nevnte å så vidt tidligere at det var en pågående kunstfestival på øya, og på vei til lunsj syklet jeg forbi et lite galleri. Og det var veldig lite, kanskje 4x2m. I midten stod en sånn båt jeg hadde prøvd, og det hang to bilder på veggen, pluss en hengekøye. Alt var malt med et stempel av et lite ansikt. Veldig søtt!

Ble også stående å "prate" med hun som hadde ansvar for denne lille paviljongen. Hun kunne ikke engelsk, men hum var veldig gira på å fortelle meg om et galleri i Tokyo, og ei kunstner. Hun endte til og med å ringe noen for å oversatt noe til engelsk.


![](https://kyrremann-plog.s3.nl-ams.scw.cloud/images/2025/10/20251003_092822.jpg)
*[Sado, Niigata Prefecture, Japan](https://www.google.com/maps/place/38.204314199722226,138.49259189999998): Se på de søte små ansiktene!*


![](https://kyrremann-plog.s3.nl-ams.scw.cloud/images/2025/10/20251003_102919.jpg)
*[Sado, Niigata Prefecture, Japan](https://www.google.com/maps/place/38.083578199722226,138.43676339972222): Denne japanske mårhunden skulle representer gulljakten på øya. Skjønte ikke helt videoen.*


![](https://kyrremann-plog.s3.nl-ams.scw.cloud/images/2025/10/20251003_123823.jpg)
*[Sado, Niigata Prefecture, Japan](https://www.google.com/maps/place/38.037977999999995,138.42203959999998): Maskotten for den japanske ibis.*

På vei til ferja syklet jeg innom et konservatorium for den japanske ibis (Nipponia nipponi). En fugl de trodde de hadde jaktet til utryddelse, men som heldigvis hadde overlevd. Så nå drev de aktiv å avlet de opp for å slippe fri. Jeg mener jeg var så heldig å se en i det fri første dagen jeg ankom Sado. En flott fugl, med rosa fjær under vingene.


![](https://kyrremann-plog.s3.nl-ams.scw.cloud/images/2025/10/20251003_141024.jpg)
*[Sado, Niigata Prefecture, Japan](https://www.google.com/maps/place/37.9545869,138.3461492): Japanske skuespill av roboter, ikke helt min greie.*

Jeg hadde litt ekstra tid før ferja, så jeg svingte innom enda et museum om Sado. Dette museumet skulle handle om historien om Sado, men, som vanlig alt på japansk. Dessverre denne gangen så var det masse små skuespill fremført av roboter. Så jeg lærte egentlig ikke så mye. Bortsett fra at en munk unngikk å bli halshugd fordi det lynte i det de skulle til å halshugge han! Flaks!


![](https://kyrremann-plog.s3.nl-ams.scw.cloud/images/2025/10/20251003_170629.jpg)
*[Sado, Niigata Prefecture, Japan](https://www.google.com/maps/place/37.8184747,138.2819599): Sånn ser andre klasse ut på ferjer i Japan. Gulvteppe man kan sitte og ligge på.*


![](https://kyrremann-plog.s3.nl-ams.scw.cloud/images/2025/10/20251003_174323.jpg)
*[Sado, Niigata Prefecture, Japan](https://www.google.com/maps/place/37.78768149972222,138.29532199972223): Sado i solnedgangen. Flott øy, kan anbefales!*


![](https://kyrremann-plog.s3.nl-ams.scw.cloud/images/2025/10/20251003_195209.jpg)
*Sykkelen trygt sikret.*
---
title: "90 dager"
date: "2025-11-11"
categories: "Japan "
feature:
  image: "https://kyrremann-plog.s3.nl-ams.scw.cloud/images/2025/11/20251111_130347.jpg"

---


![](https://kyrremann-plog.s3.nl-ams.scw.cloud/images/2025/11/20251111_130347.jpg)
*[Chiyoda, Japan](https://www.google.com/maps/place/35.680845999999995,139.76370919972223): Spise pannekaker med smør lagd i butikken, manglet litt salt. Gleder meg til Røros-smør!*

Rart å tenke på at dette er siste dag, og at jeg har vært 90 dager i strekk i et annet land, på ferie! Det har vært en fantastisk opplevelse, som det kommer til å ta tid å fordøye! For det er mye å fordøye, nye ting, og nye steder nesten hver eneste dag!


![](https://kyrremann-plog.s3.nl-ams.scw.cloud/images/2025/11/20251111_161836.jpg)
*[Chiyoda, Japan](https://www.google.com/maps/place/35.67366719972222,139.7597952): A wild Godzilla appeared!*

Hadde egentlig ingen planer i dag, så ente opp med å gå litt rundt, spise litt pannekaker, og dro en tur på kino. Så Predator: Badlands, under middels action film spør du meg.


![](https://kyrremann-plog.s3.nl-ams.scw.cloud/images/2025/11/20251111_170458.jpg)
*[Minato, Japan](https://www.google.com/maps/place/35.66539269972222,139.754217): Alle blir stilige med sløyfe!*

Før jeg dro på flyplassen stakk jeg innom Perfect Beer Bar, som tilbyr et lite utvalg øl på tapp, men tilbyr tre måter å skjenke de på. Vanlig, 90% skum, og ingen skum. Prøvde bare vanlig, så får komme tilbake for de andre. Ølet var helt kurant.

Jeg var ekstra tidlig på flyplassen denne gangen, fire timer før flyet gikk. Grunnen var at jeg ikke hadde oversikt over hvor mye ting jeg egentlig hadde med meg, så ville ha tid til å flytte ting rundt så baggen ikke veide for mye. Er veldig lett å gå over vektgrensen med sykkelbaggen da den veier nesten 10 kg, og sykkelen veier nesten 10 kg, ikke mye ekstra da. En annen ting jeg var litt stresset for var om baggen min fra Fukuoka hadde kommet frem, for når jeg sendte den kunne de ikke garantere at den kom frem i tide. Heldigvis var den der! Jeg fikk pakket om, og var bare en halv kilogram over grensen, så alt løste seg til slutt!

Takk til Tanya for at jeg fikk låne en ekstra koffert, ellers hadde jeg ikke hatt sjans.
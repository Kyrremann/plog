---
title: "Ferjer på en regnfull dag"
date: "2025-10-31"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251031_062032.jpg"
strava: "https://www.strava.com/activities/16308891506"
---


![](https://kyrremann-plog.s3.nl-ams.scw.cloud/images/2025/10/20251031_062032.jpg)
*[Nagashima, Kagoshima Prefecture, Japan](https://www.google.com/maps/place/32.21625949166667,130.1790929861111): Var rart å stå opp før sola stod opp.*

Det var ikke den mest koseligste teltplassen jeg hadde funnet. Litt for mange insekter, og sov på betong da jeg trengte ly for regnet som skulle komme. For i dag skulle jeg ta to ferjer for å komme meg over til delen av Kyushu hvor Nagasaki ligger.

Med regnet som var meldt, og plassen jeg overnattet på, så fristet det ikke å ha en treg morgen. Derfor stod jeg opp halv seks for å rekke å ta ned telt, og sykle bort til første ferje for i dag.


![](https://kyrremann-plog.s3.nl-ams.scw.cloud/images/2025/10/20251031_080233.jpg)
*[Amakusa, Kumamoto Prefecture, Japan](https://www.google.com/maps/place/32.32358359972223,130.163676): Flott med skyene som legger seg oppå fjellene.*

Det begynte å regne fra klokka seks, og det ga seg ikke helt før rundt halv to, så det ble en fuktig dag. En klassisk utfordring når det regner, er at selv om regntøyet holder meg tørr utenfra, så er det fortsatt varmt nok til at jeg blir fuktig på innsiden. Jeg holdt i hvert fall varmen.


![](https://kyrremann-plog.s3.nl-ams.scw.cloud/images/2025/10/20251031_085151.jpg)
*[Amakusa, Kumamoto Prefecture, Japan](https://www.google.com/maps/place/32.348435199722225,130.1831296): En enslig brusautomat, veldig hendig at man nesten finner de over alt!*


![](https://kyrremann-plog.s3.nl-ams.scw.cloud/images/2025/10/20251031_095736.jpg)
*[Amakusa, Kumamoto Prefecture, Japan](https://www.google.com/maps/place/32.45657309972223,130.18859939972222): Var dessverre for slitt til at man kunne gå over den.*

Syklet innom en steinbro bygd i 1836! Den største steinbruen av denne typen i Japan.


![]()

![](https://kyrremann-plog.s3.nl-ams.scw.cloud/images/2025/10/20251031_120246.jpg)
*[Minami-Shimabara, Nagasaki Prefecture, Japan](https://www.google.com/maps/place/32.609320699722225,130.1869957): Var ikke mange biler på ferja.*

Ferje nummer to traff jeg ganske perfekt. Et halvt minutt etter at jeg hadde rullet inn på båten, la de fra kai. Bedre kan det nesten ikke bli.

Begge ferjene jeg har tatt i dag har lignet på de norske ferjene. Det har nok mest med avstanden de kjører på mellom øyene. De er av typen hvor man kjører inn en ende, og ut den andre. Også går man opp i andre etasje for å slappe av mens båten tøffer av gårde. Derfor var det vanlige sitter plasser i begge to, men den siste hadde faktisk et bittelite område med vegg til vegg hvor man kunne lagt seg ned. Slik som på de lengre ferjeturen jeg har tatt tidligere på reisen min.


![](https://kyrremann-plog.s3.nl-ams.scw.cloud/images/2025/10/20251031_134401.jpg)
*[Minami-Shimabara, Nagasaki Prefecture, Japan](https://www.google.com/maps/place/32.665264,130.1798655997222): Stilig med dyrking i trappeformasjon.*


![](https://kyrremann-plog.s3.nl-ams.scw.cloud/images/2025/10/20251031_135606.jpg)
*[Unzen, Nagasaki Prefecture, Japan](https://www.google.com/maps/place/32.67907199972222,130.1962752): En av Japans hundre beste vannreservoarer.*


![](https://kyrremann-plog.s3.nl-ams.scw.cloud/images/2025/10/20251031_151445.jpg)
*[Unzen, Nagasaki Prefecture, Japan](https://www.google.com/maps/place/32.7392096,130.2626432): Her stiger damp ut fra bakken, etter at den har blitt varmet opp av magma og varme gasser langt nede i jorden.*

Egentlig så ligger jeg en dag foran skjema, da jeg har reservert hotell i Nagasaki til søndag. Det betyr at jeg har litt tid å slå i hjel. Heldigvis er det ganske lett i Japan, da man alltid finner noe å utforske på kartet. Derfor endte jeg opp med å avslutte dagen med en klatreetappe opp til en onsendal rett ved byen Obama! Og siden klærne mine var så fuktige fra all regnet, skeiet jeg ut med hotell. Noe som var skikkelig digg!
---
title: "Tilbake til Tokyo igjen"
date: "2025-11-08"
categories: "Japan "
feature:
  image: "https://kyrremann-plog.s3.nl-ams.scw.cloud/images/2025/11/20251108_084731.jpg"

---


![](https://kyrremann-plog.s3.nl-ams.scw.cloud/images/2025/11/20251108_084731.jpg)
*[Hakata Ward, Fukuoka, Fukuoka Prefecture, Japan](https://www.google.com/maps/place/33.5900985,130.42126349999998): De er veldig stilige disse togene. Dette var en N700 premium.*

Ble den lengste Shinkansenturen jeg noen gang har tatt. 1000km fra Hakata i Kyushu, til Tokyo i Honshu. Hele fem timer tok turen, og jeg gikk for green class, som er Japans svar på første klasse. Det betyr ekstra bein plass, bredere seter, og jeg endte opp med å sitte alene hele turen. Det er også mye færre folk på green class, så det er en del roligere. Det gjorde at jeg slappet godt av, og ble nesten ferdig med boken min.


![](https://kyrremann-plog.s3.nl-ams.scw.cloud/images/2025/11/20251108_154204.jpg)
*[Taito, Japan](https://www.google.com/maps/place/35.706336,139.7744256): Ikke ofte man ser graffiti i Japan, men likte figurene.*

Vel fremme i Tokyo merket jeg at kroppen var klar for at turen skulle være over. Jeg ble litt overveldet av alle menneskene, men jeg kom meg helskinnet til hotellet.


![](https://kyrremann-plog.s3.nl-ams.scw.cloud/images/2025/11/20251108_154747.jpg)
*[Chiyoda, Japan](https://www.google.com/maps/place/35.7050944,139.77255679972222): De har litt andre størrelser på sykler i Japan.*

Siden jeg var fremme klokken to på dagen kunne jeg ikke bare henge på hotellet. Så litt sightseeing ble det. Fikk handlet noen julegaver også.

Når jeg kommer hjem til Norge tenkte jeg å lage en liten oppsummering av turen med hvor langt jeg har syklet og annet morsom statistikk. Frem til det blir det nok bare bilder fra Tokyo. Så fremt jeg husker å ta bilder.
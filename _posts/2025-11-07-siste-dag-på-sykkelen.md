---
title: "Siste dag på sykkelen"
date: "2025-11-07"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/11/20251107_074327.jpg"
strava: "https://strava.app.link/cGejE3y86Xb"
---


![](https://kyrremann-plog.s3.nl-ams.scw.cloud/images/2025/11/20251107_074327.jpg)
*[Karatsu, Saga Prefecture, Japan](https://www.google.com/maps/place/33.452451199722226,130.0384768): Veldig fornøyd med sykkelen min, den har gjort turen min som en drøm. Nå er det på tiden den får litt vask og kjærlighet.*

Høsten har definitivt kommet til hele Japan. Det har blitt kjøligere om morgenen, og jeg frøys litt på tærne i natt. Jeg startet også dagen med å sykle med fleecegenseren på, som var første gang på denne turen. Sånn sett er det greit at dette er siste dagen, for jeg har ikke klær til at det skal bli så mye kaldere. Heldigvis ble det varmt utover dagen, etter at sola fikk stekt litt.


![](https://kyrremann-plog.s3.nl-ams.scw.cloud/images/2025/11/20251107_075057.jpg)
*[Karatsu, Saga Prefecture, Japan](https://www.google.com/maps/place/33.460822399722225,130.03790079972222): Japan skuffer ikke på siste dagen! Her var det to meter med buskas jeg måtte rundt for å fortsette på gangfeltet.*


![](https://kyrremann-plog.s3.nl-ams.scw.cloud/images/2025/11/20251107_085807.jpg)
*[Itoshima, Fukuoka Prefecture, Japan](https://www.google.com/maps/place/33.531852799999996,130.1540224): Kommer til å savne å sykle mellom risåkre, fjell, og høre toget dundre forbi i det fjerne.*


![](https://kyrremann-plog.s3.nl-ams.scw.cloud/images/2025/11/20251107_091516.jpg)
*[Itoshima, Fukuoka Prefecture, Japan](https://www.google.com/maps/place/33.535331199999995,130.17064959972222): Syklet forbi en liten bod som solgte keramikk, var fine takstein.*


![](https://kyrremann-plog.s3.nl-ams.scw.cloud/images/2025/11/20251107_092213.jpg)
*[Itoshima, Fukuoka Prefecture, Japan](https://www.google.com/maps/place/33.5329088,130.1745664): Gudesteinen i Kamiari.*

Denne turen har på en måte vært planlagt over to år. Da jeg opprinnelig hadde tenkt å utforske denne delen av Kyushu i 2024, men i stedet endte jeg opp med å sykle rundt Shikoku. På min søken etter ting å gjøre nord i Kyushu fant jeg denne flotte steinen. De hadde gravd ut området rundt steinen, så det virket som at den var hevet over bakken, og det vokste et stort tre under og rundt steinen.

Lærte også av en anmeldelse på Google Maps at dette er steinen en monolitt i serien Demon Slayer er inspirert av. 


![](https://kyrremann-plog.s3.nl-ams.scw.cloud/images/2025/11/20251107_111400.jpg)
*[Nishi Ward, Fukuoka, Fukuoka Prefecture, Japan](https://www.google.com/maps/place/33.5855936,130.334976): Dagens maskotselfie, vi må få flere av de i Norge. Hva kunne vært Nav sin maskot?*


![](https://kyrremann-plog.s3.nl-ams.scw.cloud/images/2025/11/20251107_111939.jpg)
*[Nishi Ward, Fukuoka, Fukuoka Prefecture, Japan](https://www.google.com/maps/place/33.585318399722226,130.33503999972223): Har veldig sansen for toriporter når de står på rekke og rad.*


![](https://kyrremann-plog.s3.nl-ams.scw.cloud/images/2025/11/20251107_133634.jpg)
*[Minami Ward, Fukuoka, Fukuoka Prefecture, Japan](https://www.google.com/maps/place/33.570526299722225,130.42222029972223): Da var det bare å pakke ned.*

Da har jeg kommet frem til Fukuoka, og hentet sykkelkofferten. Så da vil jeg si at sykkelturen offisielt er over. Fortsatt noen dager igjen før jeg drar tilbake til Norge, så eventyret er ikke helt over.

Det kan hende det blir litt ekstra spennende på slutten her. For det viser seg at Yamato (fraktselskapet) har problemer med leveranser for tiden. Så de ville ikke sende sykkelkofferten for meg, men de kunne sende den sorte baggen. Det var bare en liten hake, de kunne ikke garantere at den kom frem til flyet mitt går på tirsdag, men at den burde gjøre det.

Som den evige optimisten, og at jeg ikke hadde lyst til å bære sykkelen og baggen på toget bestemte jeg meg for å prøve! Hva er det verste som kan skje, at jeg må få noen til å sende den til Norge? Får håpe det ikke skjer.

Samtalen inne på kontoret til Yamato minnet meg om en scene i Inception hvor de skal gjøre noe veldig farlig, for lenge siden til at jeg husker hva de skulle, bare husker dialogen.

COBB: If I were to do it. If I could do it... how do I know you can deliver?
SAITO: You don't. But I can.


![](https://kyrremann-plog.s3.nl-ams.scw.cloud/images/2025/11/20251107_142812.jpg)
*[Minami Ward, Fukuoka, Fukuoka Prefecture, Japan](https://www.google.com/maps/place/33.5705267,130.42226499999998): Tok meg nesten en time å pakke ned sykkelen.*

Så da krysser vi fingrene for at baggasjen dukker opp på flyplassen på tirsdag!


![](https://kyrremann-plog.s3.nl-ams.scw.cloud/images/2025/11/20251108_000004.jpg)
*[Chūō Ward, Fukuoka, Fukuoka Prefecture, Japan](https://www.google.com/maps/place/33.58683249972223,130.4033598): Dette bryggeriet har de søteste maskottene!*
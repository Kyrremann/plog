---
title: "Fjelltur og overnatting på Yōtei "
date: "2025-09-08"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/09/20250908_100120.jpg"
strava: "https://strava.app.link/6ZNNUijkxWb"
---


![](https://kyrremann-plog.s3.nl-ams.scw.cloud/images/2025/09/20250908_100120.jpg)
*Dagens mål, håper på ingen skyer denne gangen!*

Endelig skulle jeg få klatret Yōtei, og overnattet på toppen! Gårsdagens arbeid med å fikse bil gjorde at det nesten bare var å cruise de to timene det skulle ta å kjøre fra Sapporo til bunnen av Yōtei. Hadde en oppgave til å løse, og det var å få meldt fra til hytta på toppen at jeg ville overnatte. For her måtte man visst registrere deg på forhånd, og telefonen var kun bemannet i ukedagene, med ukjent klokkeslett.


![](https://kyrremann-plog.s3.nl-ams.scw.cloud/images/2025/09/20250908_132341.jpg)
*[Japan](https://www.google.com/maps/place/42.837504,140.7880704): På vei opp var det flere stasjoner med høydemeter. Fant aldri stasjon 2 og 3.*

Først prøvde hotellet å ringe for meg litt før åtte, men ingen svar. Så da var neste plan å finne en turistsenter nærmere fjellet og få de til å ringe for meg.

Etter å få hentet bilen, en helt vanlig Yaris, ingen kul minibil tilgjengelig dessverre. Kom jeg meg av gårde. Gikk veldig greit å kjøre ut av Sapporo, og over fjellet Yōtei. Ikke helt skjønt meg på fartsgrensene. For nå jeg holder det jeg tror er fartsgrensa blir jeg bare forbikjørt.

Nesten fremme ved Yōtei svinger jeg innom et turistsenter, og de får kontakt med hytta, og jeg kan overnatte! Så nå er det bare å handle inn vann og mat til turen!


![](https://kyrremann-plog.s3.nl-ams.scw.cloud/images/2025/09/20250908_151842.jpg)
*[Japan](https://www.google.com/maps/place/42.8296896,140.7989632): Fantastisk vær på vei opp til toppen.*

På vei opp traff jeg to briter som jeg slo følge med hele veien opp og ned. De skulle også overnatte i hytta for å se både solens nedgang, og oppgang.

Var hyggelig å ha noen å prate med, spesielt over lengre tid. Gjorde at turen opp gikk ganske raskt. Brukte godt over en time mindre enn estimert #selvskryt.


![](https://kyrremann-plog.s3.nl-ams.scw.cloud/images/2025/09/20250908_152207.jpg)
*[Japan](https://www.google.com/maps/place/42.8280255,140.7980032): Hytta hadde en veldig idyllisk plassering med solnedgangen.*

Vel fremme på hytta, ble vi møtt av hyttavakta, og lærte fort at liggeunderlag skulle man hatt med. Jeg trodde det skulle være som DNT-hytter flest, en haug med madrasser i et hjørne man kunne bruke, men nei. Her var det bare tregulv, med mulighet for å leie et pledd. Et pledd er nesten bedre enn ingenting. Kan melde at det ikke ble den beste natta, men man overlevde!


![](https://kyrremann-plog.s3.nl-ams.scw.cloud/images/2025/09/20250908_161721.jpg)
*[Japan](https://www.google.com/maps/place/42.825107199722225,140.8018304): Fikk tatt bilde av en chipmunk i det fri.*

Etter vi hadde vært innom hytta bar det videre helt til toppen for å se sola gå ned. På veien opp så vi denne søte lille krabaten spise, hva jeg tror var grønne kongler. Den var ikke sky, og vi stod lenge og så på den. Var ikke så lett å ta bilde av dne godt skjult inne i buskene.


![](https://kyrremann-plog.s3.nl-ams.scw.cloud/images/2025/09/20250908_162753.jpg)
*[Japan](https://www.google.com/maps/place/42.82590079972223,140.8032128): Krateret bader i solnedgangen.*

Nesten på toppen, da hytta var på motsatt side av høyeste punkt. Så da var det bare å vandre rundt krateret i en stor sirkel.


![](https://kyrremann-plog.s3.nl-ams.scw.cloud/images/2025/09/20250908_165717.jpg)
*[Japan](https://www.google.com/maps/place/42.8266015,140.8114688): På toppen, 1898m over havet!*


![]()

![](https://kyrremann-plog.s3.nl-ams.scw.cloud/images/2025/09/20250908_170842.jpg)
*[Japan](https://www.google.com/maps/place/42.8266751,140.8114304): Et lite metabilde.*

Mens vi satt oppe på toppen og nøyt utsikten, kom det fire jagerfly som fløy rett over toppen! Var skikkelig stilig å først se hvor den de kom en og en overkanten på en side av krateret, før de forsvant ned i dalen på den andre siden! Den ene spant også rundt som var skikkelig stilig!


![](https://kyrremann-plog.s3.nl-ams.scw.cloud/images/2025/09/20250908_172552.jpg)
*[Japan](https://www.google.com/maps/place/42.828854399722225,140.81063679972223): Fjellet ligner veldig på det berømte Fuji-fjellet.*

Yōtei lagde en flott skygge nede i kaldere. Og skjønner at den er et ikonsik landemerke for de her oppe i nord!


![](https://kyrremann-plog.s3.nl-ams.scw.cloud/images/2025/09/20250908_173611.jpg)
*[Japan](https://www.google.com/maps/place/42.8292032,140.80448): Flotte farger i sola.*


![](https://kyrremann-plog.s3.nl-ams.scw.cloud/images/2025/09/20250908_173854.jpg)
*[Japan](https://www.google.com/maps/place/42.8287008,140.80303359972223): Var noen flotte blå blomster på toppen.*


![](https://kyrremann-plog.s3.nl-ams.scw.cloud/images/2025/09/20250908_182211.jpg)
*[Japan](https://www.google.com/maps/place/42.82520639972223,140.8020352): Og da forsvant solen.*

Solnedgangen ble ikke helt det store, men var koselig å sitte på toppen og skue ut.

Jeg har tenkt litt på solnedgangen her i Japan, da det er den jeg har sett mest av. Og tror kanskje vi er litt bortskjemt i Norge. For jeg syns himmelen eksploderer i farger ganske ofte når jeg er hjemme, mens her så blir det liksom aldri helt det store. Montro om det er fordi Japan har så kort solnedgang.
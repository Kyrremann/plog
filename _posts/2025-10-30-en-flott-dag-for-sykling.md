---
title: "En flott dag for sykling"
date: "2025-10-30"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251030_073556.jpg"
strava: "https://strava.app.link/L9AyNWDvVXb"
---


![](https://kyrremann-plog.s3.nl-ams.scw.cloud/images/2025/10/20251030_073556.jpg)
*Nydelig høstmorgen i fjellene.*

Når jeg først startet sykkelturen min så var det et problem at sola stod opp så tidlig, og nå har det blitt motsatt. Nå står ikke sola opp før halv syv, og jeg liker å komme meg av gårde tidlig.

Frokosten ble fortært inne, som var godt, da det var en kjølig oktober morgen. Håper ikke alle morgener fremmover blir like kjølige.


![](https://kyrremann-plog.s3.nl-ams.scw.cloud/images/2025/10/20251030_114542.jpg)
*Veien ble en del verre etter dette, var for sliten til å ta bilder.*

Jeg syklet videre inn i fjellene i dag, og koste meg på gamle veier. Kanskje litt for bratte med de tunge beina mine, men jeg kom meg til toppen! Opprinnelig hadde jeg tenkt meg på en vei som ikke var på Google Maps, men som eksisterte i virkeligheten. Når jeg kom frem til krysset så var det såpass mye grus og gress, at det fristet mer med asfaltveien som gikk rett frem.

Jeg er glad for at jeg valgte den lette veien, for den ble ganske slitt lengre oppe i åsen, så vil ikke gjette på hvor dårlig grusveien da ville vært!


![](https://kyrremann-plog.s3.nl-ams.scw.cloud/images/2025/10/20251030_122205.jpg)
*Var flott skogsvei ned på den andre siden!*

I en sving, ikke så langt fra toppen, så møtte jeg en liten villsvinfamilie! De snøftet og løp av gårde i det jeg rundet svingen. Var også kraftig snøfting fra skogen, så var nok flere villsvin i området. Heldigvis er de gode til å stikke av.


![](https://kyrremann-plog.s3.nl-ams.scw.cloud/images/2025/10/20251030_141432.jpg)
*[Nagashima, Kagoshima Prefecture, Japan](https://www.google.com/maps/place/32.10778559972222,130.1718912): Følte meg nesten som hjemme på øyene.*

Nå hadde jeg endelig kommet meg til øyene før Nagasaki, og i morgen skal jeg ta to ferjer for å komme tilbake til fastland hvor Nagasaki er. Var veldig flott ute på øyene, minnet meg veldig om Hurumland, kuperte veier, frodig, veien følger sjøen, og man kan se land på andre siden. Som regel når jeg sykler ved sjøen i Japan så er det enten stillehavet eller japanhavet, og da er det langt til neste landmasse!


![](https://kyrremann-plog.s3.nl-ams.scw.cloud/images/2025/10/20251030_151230.jpg)
*[Nagashima, Kagoshima Prefecture, Japan](https://www.google.com/maps/place/32.18177279972222,130.1849984): Noen veldig søte benker.*


![](https://kyrremann-plog.s3.nl-ams.scw.cloud/images/2025/10/20251030_154227.jpg)
*Mandarinen spilte musikk, og det var noen dansende grønnsaker.*

Var også en tur innom et mandarinmuseum, og lærte at en spesiell type mandarin kommer fra øya Nagashima som jeg er på nå! Selve museumet var gammelt, og ikke veldig interessant, men de som jobbet der var veldig trivelige. Så ble stående og prate med de en god halvtime. Var ei som kunne godt engelsk, så hun oversatte mellom oss. Hun var opprinnelig fra Tokyo, men hadde flyttet til Nagashima, nettopp for å jobbe med mandariner! Det er kult.


![](https://kyrremann-plog.s3.nl-ams.scw.cloud/images/2025/10/20251030_170256.jpg)
*Denne bjørnen hadde nok ikke vært så ille å møte på i skogen.*

Ikke langt fra museumet var det en kunstutstilling hvor lokale har gått sammen for å lage statuer. Litt usikker på temaet, da det ikke var noen informasjon, men var veldig imponerende! Japanere er gode på denne type felleskap.


![](https://kyrremann-plog.s3.nl-ams.scw.cloud/images/2025/10/20251030_170702.jpg)
*[Nagashima, Kagoshima Prefecture, Japan](https://www.google.com/maps/place/32.194876799999996,130.1879168): Denne bjørner derimot!*


![](https://kyrremann-plog.s3.nl-ams.scw.cloud/images/2025/10/20251030_170943.jpg)
*Helt sykt hva de kan lage med skjell!*


![](https://kyrremann-plog.s3.nl-ams.scw.cloud/images/2025/10/20251030_171259.jpg)
*[Nagashima, Kagoshima Prefecture, Japan](https://www.google.com/maps/place/32.195059199999996,130.18789119972223): Var veldig mange flotte, og imponerende statuer!*
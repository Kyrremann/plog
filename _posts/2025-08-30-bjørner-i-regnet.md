---
title: "Bjørner i regnet"
date: "2025-08-30"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250830_095209.jpg"

---


![](https://kyrremann-plog.s3.nl-ams.scw.cloud/images/2025/08/20250830_095209.jpg)
*[Japan](https://www.google.com/maps/place/43.1714831,142.8098372): Bamsebrakar hviler i regnet.*

I dag var den store begivenheten å besøke Bear Mountain! Er en stor bjørnepark, hvor bjørn får leve i naturen og vandre fritt. Hele området ga Jurrqsic Park vibber, som dere kanskje vil se på noen senere bilder.


![](https://kyrremann-plog.s3.nl-ams.scw.cloud/images/2025/08/20250830_095428.jpg)
*[Japan](https://www.google.com/maps/place/43.177519999999994,142.80888319972223): En godt sikret busstur.*

Både sikkerheten til oss, og til bjørnene ble godt ivaretatt. De hadde jeeps som passet på at bjørnene ikke kom til porten når bussene kjørte inn og ut.

Ellers var det bare eldre bjørner, ingen binner. Den eldste var 24 år, 72 år i menneskealder! Han hadde mistet tennene sine. Lærte at de ikke lever mange så veldig mange flere år i fangenskap, enn i naturen.


![](https://kyrremann-plog.s3.nl-ams.scw.cloud/images/2025/08/20250830_100732.jpg)
*[Japan](https://www.google.com/maps/place/43.178534299999995,142.80785919972223): Ene bjørnen spankulerte forbi bussen!*


![](https://kyrremann-plog.s3.nl-ams.scw.cloud/images/2025/08/20250830_101331.jpg)
*[Japan](https://www.google.com/maps/place/43.1783456,142.80775679972223): Ikke lett å få bilde med en bjørn.*

De hadde et lite opplysningssenter i midten av parken, hvor de også hadde et basseng hvor de slapp ut litt snæx til bjørnene. Så da fikk man muligheten til å se hvor svære de faktisk er. Og hvordan de ser ut på nært hold. Veldig fascinerende! Var ganske tydelig at han hadde skjønt hvor maten kom fra, og at det ofte kom mer hvis han viste seg frem.


![](https://kyrremann-plog.s3.nl-ams.scw.cloud/images/2025/08/20250830_102235.jpg)
*[Japan](https://www.google.com/maps/place/43.1780931,142.80781660000002): Alt for søte, til å være så farlige.*


![](https://kyrremann-plog.s3.nl-ams.scw.cloud/images/2025/08/20250830_102342.jpg)
*[Japan](https://www.google.com/maps/place/43.17801599972222,142.807744): Dette var den nest _minste_ bjørnen de hadde.*


![](https://kyrremann-plog.s3.nl-ams.scw.cloud/images/2025/08/20250830_103222.jpg)
*[Japan](https://www.google.com/maps/place/43.17811329972222,142.80784669972223): Hva tenker han på?*


![](https://kyrremann-plog.s3.nl-ams.scw.cloud/images/2025/08/20250830_105241.jpg)
*[Japan](https://www.google.com/maps/place/43.17711709972222,142.80821299972223): Ganske stilig buss, skal overleve et angrep eller to.*


![](https://kyrremann-plog.s3.nl-ams.scw.cloud/images/2025/08/20250830_120855.jpg)
*[Japan](https://www.google.com/maps/place/43.1355013,142.76458039972223): Enda en topp med toppers utsikt.*

Det regnet så og si nesten hele dagen. Ga seg når jeg kom frem til Minamifurano, hvor jeg skulle sette opp teltet.


![](https://kyrremann-plog.s3.nl-ams.scw.cloud/images/2025/08/20250830_123051.jpg)
*[Japan](https://www.google.com/maps/place/43.1421088,142.67792639972222): De hadde to små søte hunder også.*

Var litt spent når jeg gikk inn døren etter at jeg leste at det var japansk. For i de store byene så har noen restauranter sluttet å slippe inn turister.

Var ikke noe problem, så litt usikker på hva de mente med skiltet. Kanskje de bare ville være tydelig på at de ikke kunne engelsk, selv om det ikke helt stemte. Uansett, de hadde veldig god lokal mat, og haskap juice. Haskap er et bær som ga meg veldig skogsbær smak, litt spesifikt, men veldig godt. Så kjøpte med meg et glass syltetøy.


![](https://kyrremann-plog.s3.nl-ams.scw.cloud/images/2025/08/20250830_143755.jpg)
*[Japan](https://www.google.com/maps/place/43.1687559,142.57273039999998): 34,- kroner for en båt honningmelon.*

De er glad i frukt i Japan, og smak og fasong er veldig viktig! Litt usikker på om prisen alltid står til smaken.
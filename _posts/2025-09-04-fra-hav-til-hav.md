---
title: "Fra hav til hav"
date: "2025-09-04"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/09/20250904_072739.jpg"
strava: "https://strava.app.link/iLX687yQoWb"
---


![](https://kyrremann-plog.s3.nl-ams.scw.cloud/images/2025/09/20250904_072739.jpg)
*[Japan](https://www.google.com/maps/place/42.60117029972222,141.82672339972223): Badet i Stillehavet dagen før, deilig temperatur!*

I dag syklet jeg fra Stillehavet til Japanhavet i en tur! Høres langt ut, men nå som jeg har kommet ned til sletta ved Sapporo var det bare 120km. Jeg startet med å dyppe sykkelen i Stillehavet, før jeg syklet nordover igjennom Abira med alle sine hestegårder, før jeg tok inn på en 20km lang sykkelvei igjennom Sapporo.

Turen var inspirert av podcasten Cycling Hokkaido, som dere vil høre mer om i morgen.


![](https://kyrremann-plog.s3.nl-ams.scw.cloud/images/2025/09/20250904_081214.jpg)
*[Japan](https://www.google.com/maps/place/42.64227879972222,141.8488115): En av de flotteste Lawson jeg har vært borti.*


![](https://kyrremann-plog.s3.nl-ams.scw.cloud/images/2025/09/20250904_103558.jpg)
*[Japan](https://www.google.com/maps/place/42.854858299722224,141.66950159972222): Blitt mye iskrem i Hokkaido.*


![](https://kyrremann-plog.s3.nl-ams.scw.cloud/images/2025/09/20250904_132316.jpg)
*[Higashi Ward, Japan](https://www.google.com/maps/place/43.079980399722224,141.4104078): Fascinerende værfenomen!*


![](https://kyrremann-plog.s3.nl-ams.scw.cloud/images/2025/09/20250904_153836.jpg)
*[Japan](https://www.google.com/maps/place/43.2571008,141.3603056997222): Fyrtårnet ved Ishikari og Japanhavet.*


![](https://kyrremann-plog.s3.nl-ams.scw.cloud/images/2025/09/20250904_162638.jpg)
*[Japan](https://www.google.com/maps/place/43.2473329,141.3476444): Ikke like varmt i Japanhavet.*

Etter 9 timer på tur, med 5,5t aktiv sykling, var jeg endelig fremme ved Japanhavet! Her var det ingen surfere, men litt mer lov på stranda, med folk som grillet, og spilte strandspill. Så ingen som badet, men noen måtte være den første. Så jeg heiv med uti, og det var ikke kaldt, men en del kjøligere enn Stillehavet.

Tror også jeg så flyvefisk, var i hvert fall en fisk som hoppet høyt over vannet flere ganger på rad. Ganske stilig.


![](https://kyrremann-plog.s3.nl-ams.scw.cloud/images/2025/09/20250904_180654.jpg)
*[Japan](https://www.google.com/maps/place/43.24717259972223,141.34799699972223): Gutt i solnedgang.*

Etter sola gikk ned ruslet jeg bort til det lokale onsen som lå rett ved stranden og fikk varmet opp kroppen. Viste seg at de også hadde en capybara man kunne sitte å se på, men den hadde lagt seg når jeg kom.

Etter onsen var det ut å finne en passende teltplass nede ved stranden.
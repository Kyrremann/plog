---
title: "Høyeste fjellovergangen i Japan"
date: "2025-10-07"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251007_091207.jpg"
strava: "https://strava.app.link/R4XvzxyDiXb"
---


![](https://kyrremann-plog.s3.nl-ams.scw.cloud/images/2025/10/20251007_091207.jpg)
*[Matsumoto, Nagano Prefecture, Japan](https://www.google.com/maps/place/36.1531424,137.7521792): Syklet forbi et kart som viste landskapet ganske bra.*

I dag syklet jeg over den høyeste fjellovergangen i Japan! Den ligger på 2716 meter, og har topper som strekker seg rett over 3000 meter rundt seg. Dessverre var ikke sikten god nok på toppen til at jeg fikk sett de. Tro det eller ei så var dette min lengste bakke på 2100 meter stigning!


![](https://kyrremann-plog.s3.nl-ams.scw.cloud/images/2025/10/20251007_120452.jpg)
*[Matsumoto, Nagano Prefecture, Japan](https://www.google.com/maps/place/36.11562239972223,137.59541759972225): Langt nedi, bak fjellene startet jeg.*

Jeg var litt spent på turen, da jeg var litt sliten i beina, og skulle egentlig ha en ekstra hviledag, men det var meldt regn i morgen. Så da tenkte jeg at det beste var å kjøre på. Det var hoteller på veien i tilfelle jeg ikke orket. Jeg hadde også sendt teltutstyret i forveien for å spare litt vekt.


![](https://kyrremann-plog.s3.nl-ams.scw.cloud/images/2025/10/20251007_133843.jpg)
*[Matsumoto, Nagano Prefecture, Japan](https://www.google.com/maps/place/36.1193328,137.5710524): Flotte høstfarger!*

På veien oppover var det en strekning på 5 km med tunneler, men jeg var veldig heldig, og fikk bare et par biler bak meg. Så det føltes mye mindre skummelt enn jeg var redd for.


![](https://kyrremann-plog.s3.nl-ams.scw.cloud/images/2025/10/20251007_140318.jpg)
*[Matsumoto, Nagano Prefecture, Japan](https://www.google.com/maps/place/36.11166719972223,137.5623936): Jeg var ikke den eneste som var ute å syklet.*

Jeg var ikke den eneste som syklet opp på fjellet i dag. For jeg møtte flere andre syklister. Noen hadde leid elsykkel fra hoteller som ligger 1000m fra toppen, mens andre, hadde gjort som meg og syklet fra Matsumoto.

Bare noen få svinger fra toppen ble jeg tatt igjen av to japanere fra Nagoya som var på en liten treningstur. De hadde startet på motsatt side av fjellet, syklet opp til toppen, så rullet ned 1000m, før de snudde og syklet opp igjen! Det er spenstig!


![](https://kyrremann-plog.s3.nl-ams.scw.cloud/images/2025/10/20251007_141131.jpg)
*[Matsumoto, Nagano Prefecture, Japan](https://www.google.com/maps/place/36.116928199722224,137.56214019972222): Ikke helt skyfritt, men hatt det verre.*

Var koselig å endelig oppleve skikkelig høstfarger. Selv om de ikke dukket opp før rundt 2000 meter over havet! Siden jeg sykler sørover så får jeg nok ikke med meg det beste av høsten. Da er nok november en bedre måned.


![](https://kyrremann-plog.s3.nl-ams.scw.cloud/images/2025/10/20251007_142523.jpg)
*[Matsumoto, Nagano Prefecture, Japan](https://www.google.com/maps/place/36.1239593,137.55866199972223): På toppen, 2716m. Høyeste jeg har vært med en sykkel.*

Var litt antiklimaks å nå toppen, dels på grunn av utsikten, men også fordi det var helt stille der oppe. Som føltes litt rart ut, spesielt med skyene som kom og gikk.


![](https://kyrremann-plog.s3.nl-ams.scw.cloud/images/2025/10/20251007_152145.jpg)
*[Takayama, Gifu Prefecture, Japan](https://www.google.com/maps/place/36.165488,137.528896): Utsikten ned på andre siden var ikke like bra.*

På veien ned tok jeg følge med de to fra Nagoya. Og som dere ser på bildet ovenfor var det ikke noe utsikt å se på. Var tykk tåke fra 2700m hele veien ned til 1700m. Heldigvis var det ingen bilder.
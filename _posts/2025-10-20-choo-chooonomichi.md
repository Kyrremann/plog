---
title: "Choo chooOnomichi"
date: "2025-10-20"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251020_081551.jpg"

---


![](https://kyrremann-plog.s3.nl-ams.scw.cloud/images/2025/10/20251020_081551.jpg)
*[Matsue, Shimane Prefecture, Japan](https://www.google.com/maps/place/35.464751999722225,133.0638848): De har hundebuss i Matsue! Så ut som en skolebuss.*

I dag skulle vi tilbake til sørkysten, nærmere bestemt Onomichi. Så da ble det samme tog tilbake, ingen Shinkansen denne gangen dessverre. Heldigvis klarte vi å ta riktig tog denne gangen, så ikke noe behov for å endre billettene.


![](https://kyrremann-plog.s3.nl-ams.scw.cloud/images/2025/10/20251020_084536.jpg)
*[Matsue, Shimane Prefecture, Japan](https://www.google.com/maps/place/35.4740192,133.05177599972222): Hvor mange bilder av slott kan jeg ta på en tur?*

Før jeg tok toget så rakk jeg en tur innom slottet i Matsue. På torsdag så fikk jeg bare sett det fra utsiden, så endelig fikk jeg sett det fra innsiden. Og tro det eller ei, helt likt alle de andre slottene jeg har vært innom. Betraktelig mye færre folk, så man kunne gå mer fritt inni. Jeg glemmer alltid å ta bilde av de på innsiden, mest fordi det pleier å være mye folk, men også fordi det er overraskende lite å se inne i et slott. De er ikke møblert, så som regel er det bare noen utstillingsmontere, og tekst å lese.


![](https://kyrremann-plog.s3.nl-ams.scw.cloud/images/2025/10/20251020_091041.jpg)
*[Matsue, Shimane Prefecture, Japan](https://www.google.com/maps/place/35.4748256,133.05032959972223): Slottet fra enda en vinkel.*


![](https://kyrremann-plog.s3.nl-ams.scw.cloud/images/2025/10/20251020_110408.jpg)
*[Matsue, Shimane Prefecture, Japan](https://www.google.com/maps/place/35.4642057,133.06280449972223): Limited Express, montro hvor sjeldent det.*


![](https://kyrremann-plog.s3.nl-ams.scw.cloud/images/2025/10/20251020_204926.jpg)
*[Onomichi, Hiroshima Prefecture, Japan](https://www.google.com/maps/place/34.4059424,133.1957888): Jeg liker å ta bilder av bakgater i mørket.*

I april i fjor var jeg også i Onomichi og tok et bilde av en bakgate. Prøvde å ta bilde av den samme gaten, men ser nå i ettertid at jeg bommet. Du kan se det andre i bunnen her: [Bikepacking Shikoku, Japan: Day 1](https://kyrremann.no/plog/2024/03/japan-1)

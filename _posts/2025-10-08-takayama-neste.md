---
title: "Takayama neste"
date: "2025-10-08"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251008_111614.jpg"
strava: "https://strava.app.link/1vtABU2njXb"
---


![](https://kyrremann-plog.s3.nl-ams.scw.cloud/images/2025/10/20251008_111614.jpg)
*[Takayama, Gifu Prefecture, Japan](https://www.google.com/maps/place/36.18077759972222,137.5306496): Flott vær for sykling i dag.*

Hadde egentlig tenkt å ha en hviledag i dag, men siden hotellet var fullt var det like greit å sykle til neste by. Dessverre er neste by på andre siden av fjellet, så dagen startet med å klatre 500 høydemeter, før jeg kunne rulle ned 1000 høydemeter.


![](https://kyrremann-plog.s3.nl-ams.scw.cloud/images/2025/10/20251008_121528.jpg)
*[Takayama, Gifu Prefecture, Japan](https://www.google.com/maps/place/36.182825699999995,137.4231537): Var et flott vannspeil i starten.*

På veien syklet jeg innom en kalksteingrotte. Selv om jeg har klatret på kalkstein, var det første gang jeg var inne i en grotte. Var deilig å kjølig der inne, med temperatur ned til 13 grader.


![](https://kyrremann-plog.s3.nl-ams.scw.cloud/images/2025/10/20251008_121759.jpg)
*[Takayama, Gifu Prefecture, Japan](https://www.google.com/maps/place/36.182825699999995,137.4231537): De hadde lyssatt grotta veldig mystisk.*


![](https://kyrremann-plog.s3.nl-ams.scw.cloud/images/2025/10/20251008_134705.jpg)
*Sier aldri nei til å se på et diarama.*

Lengre nede i bakken stoppet jeg innom et 130-år gammelt hus, hvor det var et galleri i andre etasje, og et diarama fra 1950-tallet.


![](https://kyrremann-plog.s3.nl-ams.scw.cloud/images/2025/10/20251008_135300.jpg)
*[Takayama, Gifu Prefecture, Japan](https://www.google.com/maps/place/36.176896199999995,137.37515239972225): Vil bare si at det var ikke jeg som ba om å få bildet tatt.*


![](https://kyrremann-plog.s3.nl-ams.scw.cloud/images/2025/10/20251008_140431.jpg)
*[Takayama, Gifu Prefecture, Japan](https://www.google.com/maps/place/36.17756769972222,137.37503689972223): Fikk også hilst på en japansk hest!*


![](https://kyrremann-plog.s3.nl-ams.scw.cloud/images/2025/10/20251008_153642.jpg)
*[Takayama, Gifu Prefecture, Japan](https://www.google.com/maps/place/36.13267019972222,137.2354680997222): Husene lå veldig flott i åssiden.*

I Takayama har de et folkemuseum som viser gamle hus fra prefekturet. Mange av husene har blitt flyttet ut når Japan bygde dammer som gjorde at flere daler ble oversvømmet. Hvert hus var fra forskjellige perioder, og i litt forskjellige stiler. Så var interresant å gå rundt og lære om de forskjellige detaljene. Det mest spesielle med alle husene er at de er bygd for å tåle store mengder snø på taket. Dette var en detalje som jeg ikke kan huske ble nevnt når jeg så på gamle hus i Hokkaido.


![](https://kyrremann-plog.s3.nl-ams.scw.cloud/images/2025/10/20251008_155414.jpg)
*[Takayama, Gifu Prefecture, Japan](https://www.google.com/maps/place/36.1318592,137.23688959999998): Tykke stråtak.*


![](https://kyrremann-plog.s3.nl-ams.scw.cloud/images/2025/10/20251008_160834.jpg)
*[Takayama, Gifu Prefecture, Japan](https://www.google.com/maps/place/36.1313728,137.2352894997222): Endelig lært hva dette er for noe.*

Stokker stablet på denne måten har jeg sett på alle mine tre sykkelturer til Japan, og jeg har alltid lurt på hva det var til. Jeg har lenge tenkt at det har vært for å tørke stokkene, men i dag lærte jeg at det er for å dyrke shiitakesopp! Soppen trives visst veldig godt på stokker, så de stabler stokkene slik, og legger ut sporer som soppen vokser ut fra!
---
title: "Er kupert rundt Yakushima"
date: "2025-10-28"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251028_085155.jpg"
strava: "https://strava.app.link/zTs7iu3eRXb "
---


![](https://kyrremann-plog.s3.nl-ams.scw.cloud/images/2025/10/20251028_085155.jpg)
*[Yakushima, Kagoshima Prefecture, Japan](https://www.google.com/maps/place/30.2574624,130.58286079972223): Kanjien for Senpiro-fossen, kan leses som Chihiro. Ryktene sier at det er her navnet på filmen 'Chihiro og heksene' kommer fra.*

Dag to på Yakushima startet litt kjølig, da teltplassen lå godt dekket av trær. Heldigvis ble det godt og varmt når jeg fikk pakket ned og startet på sykkelturen. Tror det toppet seg på 28 grader! Nesten litt for varmt når man er ute og sykler. Det ble en lang dag, med mange opplevelser!

Er gøy å være tilbake på sykkelen, men merker jeg er klar for å komme tilbake til Norge. Så mentalt blir nok disse tre siste ukene litt harde. Skal nok klare å nyte de for det!


![](https://kyrremann-plog.s3.nl-ams.scw.cloud/images/2025/10/20251028_085208.jpg)
*Frokostutsikten, er flott her når sola skinner!*

Yakushima er det stedet i Japan som får mest regn, fjellkjeden får opp til 8000mm per regn, mens øya generelt får opp til 4000mm. Til sammenligning så fikk Bergen 2800mm regn i 2024! Nå oppleves nok dette veldig forskjellig, da jeg tror mye av regnet i Yakushima kommer med tyfoner som dumper mye regn på en kort periode, mens Bergen tror jeg pleier å ha rundt 200 regnværsdager i løpet av et år.


![](https://kyrremann-plog.s3.nl-ams.scw.cloud/images/2025/10/20251028_095031.jpg)
*En av de få onsen jeg har vært på hvor alle kjønn bader sammen.*

På øya fikk jeg også endelig prøvd en naturlig onsen, altså en som bare ligger fritt ute i naturen. Denne er litt ekstra spesiell da den ligger ved stranden, og man er avhengig av lavvann for å bruke den. Som man kan se på bildet så var jeg litt sent ute, og måtte nøye meg med en miks av bølger som kom dundrende inn, og lunket vann. Var fortsatt god temperatur på vannet, så glad jeg tok et bad! Skulle vært der en time tidligere.


![](https://kyrremann-plog.s3.nl-ams.scw.cloud/images/2025/10/20251028_115343.jpg)
*Mange flotte fosser på Yakushima.*


![](https://kyrremann-plog.s3.nl-ams.scw.cloud/images/2025/10/20251028_120651.jpg)
*De var ikke veldig interessert i å flytte seg for biler, men sykkelen min var de ikke så glad i.*

En annen kul ting med Yakushima er dyrelivet! Det er fryktelig mange aper og hjort på vestsiden av øya. Noe jeg var veldig spent på hvordan ville bli å sykle. Jeg hadde tatt mine forhåndsregler og pakket ned all mat godt, så ingen aper skulle stikke av med den!

Dette var de første apene jeg møtte på øya, og de hadde spredd seg ut over veien. De er veldig søte å se på, og jeg lurte på om jeg ville se flere, eller om dette var svingen de hang i.


![](https://kyrremann-plog.s3.nl-ams.scw.cloud/images/2025/10/20251028_120946.jpg)
*[Yakushima, Kagoshima Prefecture, Japan](https://www.google.com/maps/place/30.308488799722223,130.40701189972222): De jobber iherdig med å fjerne lus på hverandre.*

Viste seg å være flust av de. De hang som regel ved veikanten, eller i et tre, men støtt og stadig slappet de av i veien så man måtte styre rundt de.


![](https://kyrremann-plog.s3.nl-ams.scw.cloud/images/2025/10/20251028_123939(0).jpg)
*Drev å tenkte at de hornene kunne ødelegge hjulene mine ganske godt, hvis den plutselig angrep.*

Var ikke bare aper jeg møtte heller! Jeg så flere gjort også. Akkurat disse hjortene, som apene, så finnes de kun på Yakushima, og de er betraktelig mindre enn lengre nord i Japan, og mye mindre enn de jeg så i Hokkaido!


![](https://kyrremann-plog.s3.nl-ams.scw.cloud/images/2025/10/20251028_124939.jpg)
*Denne var for opptatt med å spise til å se på meg.*

De første hjorten jeg møtte var veldig sky, og jeg så de bare løpe inne i skogen. Etterhvert som jeg kom lengre inn i vestsiden, så var de mer avslappet, og jeg kunne sykle ganske nærme de. Mot slutten av de 25km som regnes som vestsiden så ble det nesten ikke spennende lengre med alle hjorten og apene, men bare nesten.


![](https://kyrremann-plog.s3.nl-ams.scw.cloud/images/2025/10/20251028_131138.jpg)
*Montro om ligger på asfalten fordi den varmes opp av sola.*


![](https://kyrremann-plog.s3.nl-ams.scw.cloud/images/2025/10/20251028_140221.jpg)
*Om sommeren kommer det havskilpadder for å legger egg på stranden her!*
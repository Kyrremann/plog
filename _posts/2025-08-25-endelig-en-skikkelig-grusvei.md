---
title: "Endelig en skikkelig grusvei"
date: "2025-08-25"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250825_092547.jpg"

---


![](https://kyrremann-plog.s3.nl-ams.scw.cloud/images/2025/08/20250825_092547.jpg)
*[Japan](https://www.google.com/maps/place/43.8826176,143.3032704): Var ikke så lett å gå inn hit med sykkelsko.*

Jeg var litt usikker på hvor jeg skulle sykle i dag. Gårsdagens buskassykling fristet ikke å gjentas, ei heller faren for bjørn som er i området. Uansett var jeg nysgjerrig på å se hvordan veien så ut. Pluss det var en foss litt forbi skogsbilveien jeg kunne ta en titt på. Så da hadde jeg en god grunn til å sykle den veien, uavhengig om jeg tok skogsbilveien.


![](https://kyrremann-plog.s3.nl-ams.scw.cloud/images/2025/08/20250825_094331.jpg)
*[Japan](https://www.google.com/maps/place/43.889697499722224,143.3157329): Ingen kommentar på om jeg måtte over en kjetting for å komme meg til brua.*

Når veien ser så fin ut, var det vanskelig å ikke prøve den! Jeg tok til og med å fløy drona 500m inn for å se om veien endret seg, og det gjorde den ikke. Så da tenkte jeg, hvorfor ikke?! Visste det var 24km til andre siden, med 12km opp. Så det burde gå ganske radig med en så fin vei.


![](https://kyrremann-plog.s3.nl-ams.scw.cloud/images/2025/08/20250825_100138.jpg)
*Kanskje litt ensformig med grus, men lite annen trafikk i det minste.*


![](https://kyrremann-plog.s3.nl-ams.scw.cloud/images/2025/08/20250825_104733.jpg)
*De hadde til og med fyllt på med ny grus.*


![](https://kyrremann-plog.s3.nl-ams.scw.cloud/images/2025/08/20250825_105931.jpg)
*På toppen, tok 1 time og 5 minutter!*

Veien var fin hele veien opp egentlig, litt grov grus mot slutten på flata, men ellers ikke noe å klage på. Det som jeg var mest spent på var returen, for han som jeg visste hadde syklet dne sist, i 2018, rapporterte at veien et stykke var helt spist opp av elva, så man måtte vasse litt.


![](https://kyrremann-plog.s3.nl-ams.scw.cloud/images/2025/08/20250825_112025.jpg)
*[Japan](https://www.google.com/maps/place/43.75629959972222,143.3951835): Driver med flatehogts i Japan også.*

Heldigvis var veien ned blitt helt reparert, og det var bare å trille ned 10km fra toppen av overgangen til bunnen av dalen. Nesten litt kjedelig, men bare nesten. Var bratt i noen partier.


![](https://kyrremann-plog.s3.nl-ams.scw.cloud/images/2025/08/20250825_114112.jpg)
*[Japan](https://www.google.com/maps/place/43.756214399722225,143.4732544): Løk og høy må man ha.*


![](https://kyrremann-plog.s3.nl-ams.scw.cloud/images/2025/08/20250825_133043.jpg)
*[Japan](https://www.google.com/maps/place/43.75364809972222,143.50150419972223): Det har blitt ramen til lunsj ganske mange dager nå.*

Fremme på rasteplassen i Rubeshibechō så traff jeg en annen syklist. Tim som bodde i Taiwan syklet østover i Hokkaido. Var hyggelig å kunne slå av en prat, og attpåtil med en som syklet. Så vi delte litt historier, snakket litt sykkel, og koste oss før vi dro hver vår vei. Jeg skulle bli igjen i byen, mens han skulle til neste by. Tittet på Strava på kvelden, og campingplassene han skulle overnatte på var stengt på grunn av bjørn, så han hadde endt opp med å sykle 60km lengre enn planlagt. Så i at det for at vi møttes mot slutten, så møttes vi halveis.


![](https://kyrremann-plog.s3.nl-ams.scw.cloud/images/2025/08/20250825_141720.jpg)
*[Japan](https://www.google.com/maps/place/43.7593587,143.5080844): Fotbad er veldig deilig!*


![](https://kyrremann-plog.s3.nl-ams.scw.cloud/images/2025/08/20250825_173834.jpg)
*[Japan](https://www.google.com/maps/place/43.756488599722225,143.5096971): Den var minst tre meter høy!*
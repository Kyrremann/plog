---
title: "Har de brunost i Japan?!"
date: "2025-11-05"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/11/20251105_090616.jpg"
strava: "https://strava.app.link/5aOLKpK73Xb"
---


![](https://kyrremann-plog.s3.nl-ams.scw.cloud/images/2025/11/20251105_090616.jpg)
*[Tara, Saga Prefecture, Japan](https://www.google.com/maps/place/32.989952,130.2039551997222): Ser ut som det var rumpa som fikk vinger.*

I dag var den store dagen hvor jeg skal få prøvd japansk brunost! Dette er noe av grunnen til at jeg i det hele tatt sykler i dette området, så dette blir en spennende dag!


![](https://kyrremann-plog.s3.nl-ams.scw.cloud/images/2025/11/20251105_095326.jpg)
*[Tara, Saga Prefecture, Japan](https://www.google.com/maps/place/33.0311424,130.177408): Flyttende toriport.*


![](https://kyrremann-plog.s3.nl-ams.scw.cloud/images/2025/11/20251105_113816.jpg)
*[Ureshino, Saga Prefecture, Japan](https://www.google.com/maps/place/33.1299295,130.0598272): Brunostkake med tyttebær og brunost!*

Gården Nakashima begynte å lage brunost i Japan, etter å ha smakt det. Litt usikker på selve historien, men nå produserer og selger de det i Japan. Jeg syklet først innom gården og kjøpte 80g til å ha til frokost. Så syklet jeg til kaféen deres hvor jeg kunne få det servert. Valgte en kake med brunost ved siden av.

Konsistensen var litt som geitost, litt grov og kornete, men smaken var veldig mild. Minnet litt om G35, bare enda mer forsiktig smak. Var ikke helt det store vil jeg si, men veldig gøy å ha prøvd.

Akkurat det med mild smak syns jeg er en gjenganger i japansk ost, så kanskje det er bare sånn de liker osten sin.


![](https://kyrremann-plog.s3.nl-ams.scw.cloud/images/2025/11/20251105_125816.jpg)
*[Takeo, Saga Prefecture, Japan](https://www.google.com/maps/place/33.179446399999996,130.0355072): Fikk prøvd å hoppe på månen, og mars!*

Jeg var også innom et vitenskapsmuseum. Noe som var ganske gøy, da de hadde flere aktiviteter, minnet meg veldig om kjelleren i teknisk museum. Jeg prøvd blant annet en sykkel som gikk på en stålvaier, og for å holde balansen hadde den et stort lodd! Var ganske antiklimaks da den så klart gjorde jobben sin, så var som å sykle rett frem på bakken.


![]()

![](https://kyrremann-plog.s3.nl-ams.scw.cloud/images/2025/11/20251105_151545.jpg)
*[Imari, Saga Prefecture, Japan](https://www.google.com/maps/place/33.2577664,129.9013376): Saga prefektur er visst kjent for keramikken sin. Får blir neste gang.*


![](https://kyrremann-plog.s3.nl-ams.scw.cloud/images/2025/11/20251105_153631.jpg)
*[Imari, Saga Prefecture, Japan](https://www.google.com/maps/place/33.2938073,129.85340929999998): Horseshoe crabs!*

På slutten av dagen var jeg innom et lite akvarium som hadde horseshoe crabs, usikker på hva det er på norsk. På svensk heter det visst dolksvansar. Tipper det t heter hesteskokrabber på norsk! De hadde noen babyer, og da var de mindre enn neglen på lillefingeren min!


![](https://kyrremann-plog.s3.nl-ams.scw.cloud/images/2025/11/20251105_163404.jpg)
*[Imari, Saga Prefecture, Japan](https://www.google.com/maps/place/33.3431647,129.84972799972223): Klarte å finne en blindvei i dag også.*


![](https://kyrremann-plog.s3.nl-ams.scw.cloud/images/2025/11/20251105_164732.jpg)
*[Imari, Saga Prefecture, Japan](https://www.google.com/maps/place/33.3574336,129.84634869972223): Campingplassen min! Viste seg at de hadde stengt stranden og toalettene for sesongen.*
---
title: "Fremme ved mamma og pappa"
date: "2025-10-15"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251015_103916.jpg"
strava: "https://strava.app.link/dPxf58j9uXb"
---


![](https://kyrremann-plog.s3.nl-ams.scw.cloud/images/2025/10/20251015_103916.jpg)
*[Amagasaki, Hyogo Prefecture, Japan](https://www.google.com/maps/place/34.71677019972223,135.41919089972222): Ble faktisk et slott i dag også, denne gangen i Amagasaki.*

I dag kom jeg frem til Kobe, etter å ha syklet 35km i bygater fra Osaka. Jeg merker det har vært mye sykling den siste uken, for det var ekstra slitsomt å sykle i byen med all trafikken og menneskene. Så blir godt med en kort dag, og så tog i morgen til Matsue. Vel fremme i Kobe møtte jeg mamma og pappa som hadde utnyttet turen min til å dra til Japan! Var veldig koselig å se de igjen.


![](https://kyrremann-plog.s3.nl-ams.scw.cloud/images/2025/10/20251015_104858.jpg)
*Skulle ønske jeg hadde vært fornuftig nok til å notere meg ned hvem dette var.*

Amagasaki slottet ble bygd på 1600-tallet, og overlevde i 250 år før det ble bestemt mot slutten av 1800-tsllet at det skulle rives, når Japan gikk inn i en era hvor slott ikke ble regnet lengre som en moderne forsvarslinje. Så slottet var litt unikt ved at det ikke brant ned, men ble vedlikeholdt alle disse årene. Slottet ble bygd opp igjen i 2018, etter at en lokal entreprenør betalte for jobben, og så donerte det til byen.


![](https://kyrremann-plog.s3.nl-ams.scw.cloud/images/2025/10/20251015_170452.jpg)
*[Nada Ward, Kobe, Hyogo Prefecture, Japan](https://www.google.com/maps/place/34.699133499999995,135.21827999972223): Litt kulturell påfyll i Kobe.*

Vel fremme i Kobe så møtte jeg mamma og pappa på hotellet. Så nå skal vi sykle sammen en ukes tid. Så det blir spennende, håper på godt vær. I Kobe så dro vi å besøkte en spennende arkitektur utstilling i Hyogo Prefectural Museum of Art, som viste en rekke moderne hjem bygd i perioden 1920-1970.


![](https://kyrremann-plog.s3.nl-ams.scw.cloud/images/2025/10/20251015_172113.jpg)
*[Chuo Ward, Kobe, Hyogo Prefecture, Japan](https://www.google.com/maps/place/34.700322399722225,135.2180811): Sist, men ikke minst, fant et flott kumlokk i Kobe.*
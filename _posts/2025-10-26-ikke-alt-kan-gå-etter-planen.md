---
title: "Ikke alt kan gå etter planen"
date: "2025-10-26"
categories: "Japan "
feature:
  image: "https://kyrremann-plog.s3.nl-ams.scw.cloud/images/2025/10/20251026_102452.jpg"

---


![](https://kyrremann-plog.s3.nl-ams.scw.cloud/images/2025/10/20251026_102452.jpg)
*[Minato, Japan](https://www.google.com/maps/place/35.6282495,139.7383423997222): Postboks formet som et tog!*

I dag ble det en tur til et akvarium med venninnen min, Tanya, som bor i Tokyo, og datteren hennes på tre. Etter besøket var planen å ta toget til Yakushima, en øy helt sør i Japan, men som tittelen hinter om, så gikk ikke alt etter planen.


![](https://kyrremann-plog.s3.nl-ams.scw.cloud/images/2025/10/20251026_121014.jpg)
*[Katsushima, Shinagawa, Japan](https://www.google.com/maps/place/35.58892349972223,139.73704369972222): Blir aldri lei av maskotene i Japan.*

Først litt om akvariet. Er ganske mange akvarium i Tokyo, og dette var et av de få venninnen min ikke hadde besøkt tidligere, og det lå rett ved flyplassen. Som var hendig. Fikk ikke sett så nøye på fisken, da treåringen konstant fartet frem og tilbake. Så måtte passe på at hun ikke forsvant!

Både Tanya og jeg var var enige om at det kanskje ikke var det mest dyrevennlig akvariumet. Var ganske små basseng for de store dyrene som delfinene, pingvinene, sel, sjøløver, og otere. De hadde også delfinshow, imponerende hva de får til, men virker som et monotomt liv, spesielt med små bassenger. Så kan egentlig ikke anbefale akvariumet I Shinagawa.


![](https://kyrremann-plog.s3.nl-ams.scw.cloud/images/2025/10/20251026_122703.jpg)
*[Katsushima, Shinagawa, Japan](https://www.google.com/maps/place/35.5885966,139.7373183997222): Ser ut som en fe!*


![](https://kyrremann-plog.s3.nl-ams.scw.cloud/images/2025/10/20251026_131223.jpg)
*[Katsushima, Shinagawa, Japan](https://www.google.com/maps/place/35.5885005,139.73737089999997): Finner du Nemo?*


![](https://kyrremann-plog.s3.nl-ams.scw.cloud/images/2025/10/20251026_144921.jpg)
*Liten hage på flyplassen.*

Etter turen til akvariet tok jeg toget til Haneda, og denne gangen prøvde jeg meg på å møte opp bare en time før flyet gikk! Noe som viste seg å være null stress, tok ti minutter fra jeg gikk av toget til jeg var igjennom sikkerhetskontrollen. Så rakk å spise middag, og slappe av. Det som ikke gikk så bra var at noen hadde sjekket inn baggasje, men ikke møtte opp til flyvingen, så vi ble 40 minutter forsinket fra Haneda. Noe som passet veldig dårlig når JAL hadde solgt meg en billett med 20 overgang! Det går ikke noe direkte fly fra Tokyo, man må mellomlande i Kagoshima, for å bytte til et lite propellfly.

For å gjøre min egen tur lettere hadde jeg sendt alt sykkelutstyret til hotellet mitt i Yakushima, så jeg måtte komme meg dit, for å i det hele tatt få syklet videre.

Vi landet 15 minutter etter det andre flyet mitt hadde lettet. Så da ble det en natt i Kagoshima, og håpe på at det er plass til meg på første båt neste morgen til Yakushima.

Lærdom til neste gang, selv om de selger billetter med kort overgang, så kan det hende man bør gå for en lengre. Heldigvis dekket de utgiftene mine for hotell og ferje, så det var i hvert fall noe.
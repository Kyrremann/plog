---
title: "Sightseeing i Nagasaki"
date: "2025-11-03"
categories: "Japan "
feature:
  image: "https://kyrremann-plog.s3.nl-ams.scw.cloud/images/2025/11/20251103_112309.jpg"

---


![](https://kyrremann-plog.s3.nl-ams.scw.cloud/images/2025/11/20251103_112309.jpg)
*[Nagasaki, Nagasaki Prefecture, Japan](https://www.google.com/maps/place/32.7721864,129.8645821): Fat man, en replika av bomben de slapp over Nagasaki.*

Var tungt å stå opp i dag, hadde ikke sovet så godt, og var ganske sliten. Allikevel sleit jeg med ut av sengen, har jo en hel by å utforske!

Siden jeg rakk så mye på vei inn i byen, var det heldigvis mindre å se i dag, så jeg kunne ta det med ro.


![](https://kyrremann-plog.s3.nl-ams.scw.cloud/images/2025/11/20251103_122215.jpg)
*[Nagasaki, Nagasaki Prefecture, Japan](https://www.google.com/maps/place/32.77359789972222,129.86319259972225): Fem hundre meter over dette minnesmerket sprengte atombomben.*

Jeg startet med å besøke Atombombemuseumet, og fredsparken. Det er helt ekstremt å se hva en slik bombe kan utslette! Hvis man noen gang skal til Japan, så vil jeg virkelig anbefale å besøke et av disse to museumene. Selv om de viser fryktelig sterke inntrykk.

Var også litt rart å være her, bare dager etter at presidenten i USA hadde annonsert at han ville begynne å teste atombomber igjen. Man lærer virkelig ikke av historien.


![](https://kyrremann-plog.s3.nl-ams.scw.cloud/images/2025/11/20251103_123353.jpg)
*[Nagasaki, Nagasaki Prefecture, Japan](https://www.google.com/maps/place/32.7766432,129.86382079999998): Høyre hånd symboliserer trusselen om atombomber, mens venstre symboliserer verdensfred.*

Etter museet ble det en tur i fredsparken. Været var flott, og det var deilig å få luftet seg etter en slik opplevelse.


![](https://kyrremann-plog.s3.nl-ams.scw.cloud/images/2025/11/20251103_140924.jpg)
*[Nagasaki, Nagasaki Prefecture, Japan](https://www.google.com/maps/place/32.743327999722226,129.8740352): Miniatyrversjon av den lille bydelen jeg besøkte.*

Senere på dagen ruslet jeg innom distriktet som ble bygget for å segregere de europeiske seilerne som kom til Japan, og da Nagasaki, fra resten av befolkningen. Nagasaki, og Dejima-distriktet var det eneste stedet som var åpnet under de 150-årene Japan var stengt for omverdenen.

Selv merket jeg at jeg var litt ferdig med sightseeing, så jeg gikk ikke innom noen av husene. Bare ruslet forbi på utsiden. Var uansett den lille miniatyrversjonen de hadde bygd jeg kom for.


![](https://kyrremann-plog.s3.nl-ams.scw.cloud/images/2025/11/20251103_204715.jpg)
*[Nagasaki, Nagasaki Prefecture, Japan](https://www.google.com/maps/place/32.7526048,129.8494976): Nagasaki sin skyline var visst en av de tre beste i verden, i følge en plakat.*

På kvelden etter å ha spist middag gjorde jeg et siste stunt, og tok gondolen opp for å se på skylinen til Nagasaki. Var verdt turen!
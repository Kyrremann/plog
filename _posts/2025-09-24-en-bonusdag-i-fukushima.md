---
title: "En bonusdag i Fukushima"
date: "2025-09-24"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/09/20250924_132116.jpg"

---


![](https://kyrremann-plog.s3.nl-ams.scw.cloud/images/2025/09/20250924_132116.jpg)
*[Fukushima, Fukushima Prefecture, Japan](https://www.google.com/maps/place/37.75623279972222,140.4616498997222): Fikk endelig klippet hår og skjegg!*

Egentlig var jo planen å ankomme Fukushima i dag, men siden jeg syklet ekstra langt og høyt i går, ble det en bonusdag i Fukushima i dag. Så hva skal man bruke dagen til?

Det viktigste ble å finne et sted å klippe skjegget og håret. Måtte innom fire frisører før jeg fant en som hadde ledig time.


![](https://kyrremann-plog.s3.nl-ams.scw.cloud/images/2025/09/20250924_161727.jpg)
*[Fukushima, Fukushima Prefecture, Japan](https://www.google.com/maps/place/37.75554879972222,140.46026139999998): Choo choo!*

Jeg var spent på hvordan det skulle gå, når frisøren ikke kunne engelsk, ei heller (tror jeg) hadde klippet skjegg før. Heldigvis ble det ikke så ille, kanskje litt spissere enn jeg pleier, men det vokser ut igjen. Det viktigste var å få tynnet håret, og få det mer på stell.


![](https://kyrremann-plog.s3.nl-ams.scw.cloud/images/2025/09/20250924_170035.jpg)
*[Fukushima, Fukushima Prefecture, Japan](https://www.google.com/maps/place/37.8320032,140.45457919999998): Noen bygg lar de virkelig gro igjen.*

Etter hårklipp dro jeg tilbake på hotellet for en hvil, og fikse litt på sykkelen. Hadde ikke rukket å rydde i baggen, så ting lå ikke der det skulle, men nå har det blitt orden i sysakene!


![](https://kyrremann-plog.s3.nl-ams.scw.cloud/images/2025/09/20250924_171425.jpg)
*[Fukushima, Fukushima Prefecture, Japan](https://www.google.com/maps/place/37.832416,140.45225599999998): Montro om dette er et gammelt vanntårn.*


![](https://kyrremann-plog.s3.nl-ams.scw.cloud/images/2025/09/20250924_172117.jpg)
*[Fukushima, Fukushima Prefecture, Japan](https://www.google.com/maps/place/37.8333385,140.4522707): Fant en kokeshi i dag også, denne rakk meg opp til kneet.*


![](https://kyrremann-plog.s3.nl-ams.scw.cloud/images/2025/09/20250924_182147.jpg)
*[Fukushima, Fukushima Prefecture, Japan](https://www.google.com/maps/place/37.8326368,140.45228799999998): En tradisjonell onsen med veldig varmt vann!*

På kvelden tok jeg toget nordover for å se på onsen delen av byen. Her var det noen fotbad, og flere små onsen. Er første gang jeg har vært på denne type onsen hvor det bare var et stort rom, som var delt i to. Et for å kle av seg, og et for å bade. Badeområdet var bare et basseng, litt lite. Også satt man bare rundt det og vasket seg med en liten balje, som man brukte for å hente opp vann. Når jeg gikk inn, var det ingen der, så jeg visste ikke hva man gjorde. Så satt meg i et hjørne og vasket meg med såpestykket jeg hadde kjøpt. Så kom det en til, og han gjorde det samme, bare ved bassengkanten. For jeg gikk litt frem og tilbake for å hente vann.

Etterpå var det å prøve å dyppe seg i vannet. Hadde lest på et skilt at det var 45/46 grader i vannet, og det tror jeg på! Ble helt nummen i fingrene. Så orket ikke lenge om gangen. På vei ut så jeg et skilt som etterspurte tilbakemelding på om de skulle skru ned temperaturen, fordi stedet hadde blitt så populært med turister som syntes det var for varmt. 


![](https://kyrremann-plog.s3.nl-ams.scw.cloud/images/2025/09/20250924_201824.jpg)
*[Fukushima, Fukushima Prefecture, Japan](https://www.google.com/maps/place/37.7546424,140.45822229972222): En maskot for det gode vannet de har i Fukushima.*
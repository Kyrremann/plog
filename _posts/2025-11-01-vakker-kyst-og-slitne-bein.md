---
title: "Vakker kyst og slitne bein"
date: "2025-11-01"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/11/20251101_102454.jpg"
strava: "https://strava.app.link/f8Y6ZjqjXXb"
---


![](https://kyrremann-plog.s3.nl-ams.scw.cloud/images/2025/11/20251101_102454.jpg)
*[Unzen, Nagasaki Prefecture, Japan](https://www.google.com/maps/place/32.740112,130.2648192): Ble en tur på morgenen for å se mer damp stige opp av bakken.*

I dag syklet jeg ned til Nomozaki, som er en tupp/halvøy sør for Nagasaki. Hadde egentlig ikke tenkt å sykle ned dit, men hadde en dag til overs. Så da tenkte jeg at et besøk på enda et dinosaurmuseum passet seg.

Sykkelturen i dag ble en del tyngre enn jeg hadde trodd, da det viste seg at kystlinjen var en del mer kupert enn jeg hadde ønsket. Kan hende derfor både Google Maps og RideWithGPS foreslo at jeg skulle reise igjennom Nagasaki, i stedet for å følge kysten. Jaja, var flott utsikt, og flott vær!


![](https://kyrremann-plog.s3.nl-ams.scw.cloud/images/2025/11/20251101_102955.jpg)
*[Unzen, Nagasaki Prefecture, Japan](https://www.google.com/maps/place/32.7407072,130.26342389972223): Veldig fascinerende fenomen syns jeg.*

Både kropp og sjel er klar for en hviledag i Nagasaki. Har to museumer og en park jeg har lyst til å dra innom. Får se hva jeg orker å prioritere.


![](https://kyrremann-plog.s3.nl-ams.scw.cloud/images/2025/11/20251101_105138.jpg)
*[Unzen, Nagasaki Prefecture, Japan](https://www.google.com/maps/place/32.74566719972222,130.24642559999998): Vakre og frodige åser! Flott å trille helt ned til sjøen.*

Alltid digg å starte dagen med å trille ned et fjell, og var flott vei hele veien ned til havet.


![](https://kyrremann-plog.s3.nl-ams.scw.cloud/images/2025/11/20251101_162456.jpg)
*[Nagasaki, Nagasaki Prefecture, Japan](https://www.google.com/maps/place/32.6226144,129.791808): I bakgrunnen kan du se Gunkanjima.*

En ting jeg ikke hadde fått med meg er at Hashima (aka Gunkanjima) ligger ved kysten her. Dette er en gammel kulløy, hvor silhuetten ligner på et krigsskip. Gruvene ble stengt på 70-tallet, som igjen førte til at øya ble forlatt. Og etter det så har den bare stått og forfalt. Den ligger også ganske eksponert til havets krefter, så forfallet har skjedd ganske rart. Nå kan man visst dra ut og se ruinene på nært hold med båt.


![](https://kyrremann-plog.s3.nl-ams.scw.cloud/images/2025/11/20251101_164442.jpg)
*[Nagasaki, Nagasaki Prefecture, Japan](https://www.google.com/maps/place/32.5935872,129.7616384): I morgen blir det besøk på dinosaurmuseum, lenge siden sist nå.*


![](https://kyrremann-plog.s3.nl-ams.scw.cloud/images/2025/11/20251101_165316.jpg)
*[Nagasaki, Nagasaki Prefecture, Japan](https://www.google.com/maps/place/32.593765099722226,129.7602041): Sola på vei ned i havet.*


![](https://kyrremann-plog.s3.nl-ams.scw.cloud/images/2025/11/20251101_195414.jpg)
*[Nagasaki, Nagasaki Prefecture, Japan](https://www.google.com/maps/place/32.57996479972223,129.7405823997222): Kan så vidt skinte Nagasaki i det fjerne.*

Det var ikke så lett å finne teltplass som jeg hadde trodd her nede. Da det ikke var noen strender som jeg hadde håpet på. Endte opp med å sykle et par kilometer ekstra, opp til en par på 180 meter over havet. Der tok jeg ly bak toalettet. Da det blåste så mye at jeg sleit med å sette opp teltet. Var ikke den beste grunnen å få ned teltpluggene i.
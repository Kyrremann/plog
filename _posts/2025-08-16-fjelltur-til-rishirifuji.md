---
title: "Fjelltur til Rishirifuji"
date: "2025-08-16"
categories: "Bikepacking, Japan"
feature:
  image: "https://kyrremann-plog.s3.nl-ams.scw.cloud/images/2025/08/20250816_091221.jpg"

---


![](https://kyrremann-plog.s3.nl-ams.scw.cloud/images/2025/08/20250816_072251.jpg)
*[Japan](https://www.google.com/maps/place/45.22210559972223,141.21346559999998): Var deilig å gå flatt på returen etter 1500 høydemeter. *

Turen startet rolig i skogen, men som man vil se senere så går man på en måte aldri ut av skogen. Trærne bare blir kortere, mens vegetasjonen blir tettere. Så selv om det begynte å blåse opp til 11m/s lengre oppi, så gikk man hele tiden i ly.


![](https://kyrremann-plog.s3.nl-ams.scw.cloud/images/2025/08/20250816_074715.jpg)
*[Japan](https://www.google.com/maps/place/45.2140575,141.22615039972223): Hadde en idé om en selfie på hver stasjon, men ble med denne. *

Underveis på turen så kunne man finne disse stasjonene, som bare sa hvor høyt du var. Ikke noe info på hvor langt du hadde gått, eller hadde igjen. Heldigvis hadde jeg tatt bildet av kartet i bunn som sa antall minutter mellom stasjonene. 


![]()

![](https://kyrremann-plog.s3.nl-ams.scw.cloud/images/2025/08/20250816_090229.jpg)
*Fantastisk utsikt fra sjette stasjon *

I dag var Rishiri-fjellet, ofte kalt Rishirifuji fordi det ligner på Fuji-fjellet. Enkelt og greit. Øya Rishiri oppstår for fryktelig lenge siden på grunn av mange vulkanutbrudd, og hele øya er egentlig en stratovulkan, altså en kjegleformet vulkan. Været var bra for fjelltur, men var meldt skyer og litt regn på ettermiddagen, så jeg starter kl07! Var spent på turen, da det var over 1500 høydemeter, på ganske kort distanse.


![](https://kyrremann-plog.s3.nl-ams.scw.cloud/images/2025/08/20250816_090355.jpg)
*[Japan](https://www.google.com/maps/place/45.19606079972222,141.2375807997222): Vegetasjonen var nesten alltid mye høyere enn meg. *

Her kan du se stien som tåler deg oppover fjellet, men i motsetning til i Norge så går man hele tiden nede i vegetasjonen. Dette er hovedsakelig fordi bunnen er veldig porøs, og alle besøkende har gjort at stien blir gravd nedover. 


![](https://kyrremann-plog.s3.nl-ams.scw.cloud/images/2025/08/20250816_091221.jpg)
*[Japan](https://www.google.com/maps/place/45.193753599999994,141.23804159999997): Toppen i sikte, bare tre stasjoner igjen! *

Var flott utsikt mot toppen de gangene man kom seg ut av vegetasjonstien. Er en del vedlikehold, da det vokser fort igjen. Det var to stykker med hekkesag som drev å trimmet buskene i dag. 


![](https://kyrremann-plog.s3.nl-ams.scw.cloud/images/2025/08/20250816_095434.jpg)
*De er flinke til å lage stier og trapper. *

Mot toppen ble det faktisk mindre vegetasjon, og det gjør at fjellet, eller mer sandhaugen ikke holder seg helt sammen. Så er har det gått et stort ras som nesten har tatt med seg stien. 


![](https://kyrremann-plog.s3.nl-ams.scw.cloud/images/2025/08/20250816_095920.jpg)
*Så et bilde av at de bærte de opp! *

For å bøte på den porøse bunnen, så har de gjort en del arbeid. Her har de bært opp masse rør som de har fylt med jord. Tror neste sted er beplantning, for å binde jorden bedre. Fungerte bra som trapper. 


![](https://kyrremann-plog.s3.nl-ams.scw.cloud/images/2025/08/20250816_102149.jpg)
*[Japan](https://www.google.com/maps/place/45.18043349972222,141.2414862997222): Blåse godt på toppen! *

Endelig på toppen! Dessverre rakk jeg ikke opp før skyene dekket til toppen, selv om jeg brukte halvparten av estimert tid #humblebrag. Lærte senere at det jeg trodde var toppen, ikke var det. Selve hovedtoppen er stengt på grunn av dårlig grunn. Så jeg kom meg "bare" opp på 1719m.


![](https://kyrremann-plog.s3.nl-ams.scw.cloud/images/2025/08/20250816_105849.jpg)
*[Japan](https://www.google.com/maps/place/45.19321599972222,141.23767039999998): Et eller annet sted der nede er teltet mitt. *

Var noen fuktige skyer, så jeg ble ikke lenge på toppen. Regnet kom ikke før på natta, så kunne ha startet litt senere på dagen. 


![](https://kyrremann-plog.s3.nl-ams.scw.cloud/images/2025/08/20250816_113149.jpg)
*[Japan](https://www.google.com/maps/place/45.202578199722225,141.23484449999998): Ser litt rufsete ut, men var bare masse vind. *

Litt usikker på hva slags fugl det er, men den koste seg inni de lave og tettgrodde trærne.
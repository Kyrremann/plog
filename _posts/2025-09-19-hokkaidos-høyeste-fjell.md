---
title: "Hokkaidos høyeste fjell"
date: "2025-09-19"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/09/20250919_065518.jpg"
strava: "https://strava.app.link/ECUgLnQFOWb"
---


![](https://kyrremann-plog.s3.nl-ams.scw.cloud/images/2025/09/20250919_065518.jpg)
*[Higashikawa, Hokkaido Prefecture, Japan](https://www.google.com/maps/place/43.66202619972222,142.8251222): Opp i skyene skal vi.*

I dag ble en lang dag! Siden været var meldt så dårlig i går bestemte vi oss for å prøve oss på første gondolbane opp til starten av fjellturen til Hokkaidos høyeste fjell, Asahidake.

Som dere kan se i bildet over, så startet ikke dagen med det beste været. På 1600m som gondolen går opp til var det 4 grader og kraftig vind.


![](https://kyrremann-plog.s3.nl-ams.scw.cloud/images/2025/09/20250919_065823.jpg)
*[Higashikawa, Hokkaido Prefecture, Japan](https://www.google.com/maps/place/43.6611744,142.8256896): Finnes ikke dårlig vær, bare dårlig klær.*

Vi hadde rotet litt med pakkingen, så i går ble det en tur til Montbell (japan sitt svar på XXL) hvor vi kjøpte litt mer varme klær.


![](https://kyrremann-plog.s3.nl-ams.scw.cloud/images/2025/09/20250919_081822.jpg)
*[Kamikawa, Hokkaido Prefecture, Japan](https://www.google.com/maps/place/43.662928,142.85413119999998): Var frost når vi passerte 2000m.*

Vi var veldig glad for å ha kjøpt mer klær, og hansker! Jeg hadde egentlig ikke tenkt på hansker, men når vi gikk av gondolen på 1600m skjønte jeg at det ville være smart med noe på hendene. Heldigvis hadde de noen tynne hansker til salgs.

Været ble ikke så mye bedre på vei oppover, og det blåste rundt 10m/s i følge Yr. Var heller lite utsikt å skryte av på veien opp.


![](https://kyrremann-plog.s3.nl-ams.scw.cloud/images/2025/09/20250919_082143.jpg)
*[Kamikawa, Hokkaido Prefecture, Japan](https://www.google.com/maps/place/43.6635776,142.85414399972225): Var friskt på toppen!*

Vi ga oss ikke, selv med vind, sikkert effektiv minusgrader, kom vi oss til toppen! Var ingen utsikt å se på, så vi tok noen bilder før vi vendte nesa hjemover.


![](https://kyrremann-plog.s3.nl-ams.scw.cloud/images/2025/09/20250919_085812.jpg)
*[Higashikawa, Hokkaido Prefecture, Japan](https://www.google.com/maps/place/43.6614112,142.84636159972223): Gassen man ser er damp fra hull i bakken.*

Var egentlig kaldere å gå nedover, sikkert på grunn av at det var mindre anstrengende. Gikk også mye saktere ned enn jeg hadde trodd, da det var fryktelig mye løs stein og sand. Asahidake er en aktiv vulkan, så det meste av bakken var lavastein. 


![](https://kyrremann-plog.s3.nl-ams.scw.cloud/images/2025/09/20250919_085814.jpg)
*[Higashikawa, Hokkaido Prefecture, Japan](https://www.google.com/maps/place/43.6614112,142.84636159972223): Fascinerende hvor grønt det er i Hokkaido!*


![](https://kyrremann-plog.s3.nl-ams.scw.cloud/images/2025/09/20250919_095619.jpg)
*[Higashikawa, Hokkaido Prefecture, Japan](https://www.google.com/maps/place/43.661408,142.8328064): Fikk heldigvis ganske fin utsikt på vei ned.*

Det klarnet ganske godt opp når vi var nede ved gondolen. Ikke nok til at toppen ble klar, men nok til at man fikk sett nesten hele fjellet i all sin prakt! På bildet kan du se at fjellet har et stort skar i seg. Det oppstod etter en stor eksplosjon for 2800 år siden.


![](https://kyrremann-plog.s3.nl-ams.scw.cloud/images/2025/09/20250919_101250.jpg)
*[Higashikawa, Hokkaido Prefecture, Japan](https://www.google.com/maps/place/43.66407039972222,142.82892799972225): Var et hull i bakken hvor man kunne kjenne varmen fra vulkanen.*


![](https://kyrremann-plog.s3.nl-ams.scw.cloud/images/2025/09/20250919_115830.jpg)
*[Kamifurano, Hokkaido Prefecture, Japan](https://www.google.com/maps/place/43.52054079972222,142.4305023997222): Berg-og-dalbaneveien!*


![](https://kyrremann-plog.s3.nl-ams.scw.cloud/images/2025/09/20250919_140655.jpg)
*[Yubari, Hokkaido Prefecture, Japan](https://www.google.com/maps/place/42.9358002,142.0383927): Nederste bamsen er et kostyme.*

I Hokkaido er det som kjent ganske mye bjørn, og de liker frukt veldig godt. Så noen lagde en maskot som heter Melonkuma (melonbjørn). Kanskje for å lære barn om faren ved bjørn? Så der måtte vi innom! Jeg kjøpte meg et par sokker.


![](https://kyrremann-plog.s3.nl-ams.scw.cloud/images/2025/09/20250919_151058.jpg)
*[Yubari, Hokkaido Prefecture, Japan](https://www.google.com/maps/place/42.93675809972222,142.03803099972222): De hadde også en buss!*
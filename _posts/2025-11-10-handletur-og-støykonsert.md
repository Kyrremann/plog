---
title: "Handletur og støykonsert"
date: "2025-11-10 12:00"
categories: "Japan "
feature:
  image: "https://kyrremann-plog.s3.nl-ams.scw.cloud/images/2025/11/20251110_123322.jpg"

---


![](https://kyrremann-plog.s3.nl-ams.scw.cloud/images/2025/11/20251110_123322.jpg)
*[Taito, Japan](https://www.google.com/maps/place/35.7104288,139.78844159972223): En tur til Kappabashi Dougugai Kitchen Town!*

Er flere som har blitt overrasket over at jeg drar på jobb dagen etter jeg ankommer Norge. Kan delvis skjønne det, men jeg mener det er lettere å komme inn i rutiner ved å være på jobb. Jeg har også brukt dagene i Tokyo til å slappe av.er alt for mentalt sliten til å orke å vandre på flere museumer. Hodet er rett og slett fullt!


![](https://kyrremann-plog.s3.nl-ams.scw.cloud/images/2025/11/20251110_123344.jpg)
*[Taito, Japan](https://www.google.com/maps/place/35.7104288,139.788224): Er noen andre som også er på sykkeltur!*

Så i dag ble det litt mer handling. Etter å ha spist så mye ramen de siste tre månedene, så hadde jeg lyst på noen nye skjeer hjemme. Ble av den kinesiske typen, i porselen, med en liten hank på enden, så de ikke faller nedi suppen.


![](https://kyrremann-plog.s3.nl-ams.scw.cloud/images/2025/11/20251110_135248.jpg)
*[Taito, Japan](https://www.google.com/maps/place/35.714564,139.79575629972223): En del av Tokyo eldste tempel, bygd i 645.*

Ble litt "ufrivillig" sightseeing da jeg hadde lyst til å prøve en melonpan (sukkerbrød med mønster av honningmelon) som var rett ved.


![](https://kyrremann-plog.s3.nl-ams.scw.cloud/images/2025/11/20251110_200639.jpg)
*[Chiyoda, Japan](https://www.google.com/maps/place/35.69715639972222,139.77657529972225): Evicshen aka Victoria Shen på scenen!*

Som nevnt i går så fant jeg enda en konsert jeg kunne dra på. Alltid noe som skjer i Tokyo. Og for en gang skyld så var det på den siden av byen jeg bodde på. Kveldens sjanger var støy, og for de som har meg på Snapchat så kan det nok ha virket ganske eksentrisk.


![](https://kyrremann-plog.s3.nl-ams.scw.cloud/images/2025/11/20251110_205201.jpg)
*[Chiyoda, Japan](https://www.google.com/maps/place/35.697151999999996,139.7765689): Opprinnelig var det han i grått som var på trommer, men de byttet underveis.*

Etter Evicshen så dukket det tre japanske menn, hvor han ene brukte en Wiimote for å styre musikken.


![](https://kyrremann-plog.s3.nl-ams.scw.cloud/images/2025/11/20251110_211844.jpg)
*[Chiyoda, Japan](https://www.google.com/maps/place/35.69714739972222,139.7765692): Føler dette bildet representerte kvelden bra.*

Siste opptreden var med en danser, hun var veldig flink! Noe som fungerte veldig bra med musikken.


![](https://kyrremann-plog.s3.nl-ams.scw.cloud/images/2025/11/20251110_213548.jpg)
*[Chiyoda, Japan](https://www.google.com/maps/place/35.697154899999994,139.77657039972223): Tilslutt var alle på scenen!*

---
title: "Toe sin 25 års konsert"
date: "2025-10-25"
categories: "Japan"
feature:
  image: "https://kyrremann-plog.s3.nl-ams.scw.cloud/images/2025/10/20251025_131824.jpg"

---


![](https://kyrremann-plog.s3.nl-ams.scw.cloud/images/2025/10/20251025_131824.jpg)
*[Suginami, Japan](https://www.google.com/maps/place/35.705779,139.6010159): Dette var 60% av utstillingen.*

Hovedgrunnen til at jeg tok en helg i Tokyo var for å dra på Toe (et band jeg liker) sin 25 års konsert! Ekstra kult var det fordi de spilte i Ryogoku Kokugikan, den nasjonale Sumo arenaen! Sikkert første og siste gang jeg er innom der. Var også spent på hvordan en stor konsert i Japan ville være. Vært på konserter før, dagen før for eksempel, men de har bare vært små med maks 40 i publikum.


![](https://kyrremann-plog.s3.nl-ams.scw.cloud/images/2025/10/20251025_131840.jpg)
*[Suginami, Japan](https://www.google.com/maps/place/35.7057811,139.6010152): Mye kule stickers og pins man kunne kjøpe.*

Før jeg dro på konsert dro jeg inne Meteor som er et lite galleri vest i Tokyo, som er mest kjent for sin spillutstilling hver vår. Denne gangen var det en veldig liten lokal utstilling, med noen bilder, og bamser.


![](https://kyrremann-plog.s3.nl-ams.scw.cloud/images/2025/10/20251025_164352.jpg)
*[Yokoami, Sumida, Japan](https://www.google.com/maps/place/35.697122699999994,139.7934674): Jeg hadde fått plass nede ved scenen!*

Nå kan det være lenge siden jeg har vært på en stor konsert, men merch var veldig populært! Allerede to timer før det startet var det en kjempelang kø for å komme først inn for å kjøpe merch. Jeg skjønte heller ikke at det var merchkø før jeg hadde kommet inn, da jeg hadde plassreservasjon, og ble sendt i en annen kø når jeg først dukket opp 20 minutter før dørene åpnet.

Heldigvis ble ikke merchen jeg hadde lyst på utsolgt, så jeg sneik meg ut under konserten og handlet en genser, jubileumsøl, ølglass, og en sitteputte! Glad jeg skulle treffe venninnen min som bor i Tokyo dagen etterpå, så jeg slapp å ta det med meg videre.


![](https://kyrremann-plog.s3.nl-ams.scw.cloud/images/2025/10/20251025_170554.jpg)
*[Yokoami, Sumida, Japan](https://www.google.com/maps/place/35.69691709999999,139.7934011): Scenen sett fra plassen min.*

Selv om det var sitteplasser for alle, så reiste alle som satt på gulvet der jeg var seg opp når konserten begynt. Passet bra det, så fikk man danset litt, var trangt på stolene.


![](https://kyrremann-plog.s3.nl-ams.scw.cloud/images/2025/10/20251025_174600.jpg)
*[Yokoami, Sumida, Japan](https://www.google.com/maps/place/35.69691949972222,139.7935889): Gutta på scenen!*

Under selve konserten var det ikke lov å ta bilder, noe jeg fant ut på veien ut, da jeg gikk forbi et skilt. Godt jeg ikke er av typen til å filme så mye fra konserter.

Seøve konserten varte i godt over to timer, og flere gjester kom for å synge. Var litt kjedelig at de spilte mot hverandre, altså at de hadde for det meste ryggen mot publikum. Gjorde at det ble mindre show i mine øyner.
---
title: "Til dinosaurbyen"
date: "2025-08-31"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250831_063858.jpg"
strava: "https://strava.app.link/JMqryOpeiWb"
---


![](https://kyrremann-plog.s3.nl-ams.scw.cloud/images/2025/08/20250831_063858.jpg)
*[Japan](https://www.google.com/maps/place/43.15919039972222,142.4915455997222): Glad jeg ikke skal lengre opp i høyden.*

Dagen startet ganske grå, med litt fare for regn. Heldigvis skulle det vise seg å lysne utover dagen. Ikke bli helt skyfritt, men litt blå himmel skulle jeg få.


![](https://kyrremann-plog.s3.nl-ams.scw.cloud/images/2025/08/20250831_085218.jpg)
*[Japan](https://www.google.com/maps/place/43.097312,142.40469759972223): Er ikke løv du ser.*

En ting som har overrasket meg med Hokkaido er antall store møll! Ikke klart å finne ut om det er vanlig, og hva som skjer med de hver morgen. De bare ligger spredd utover!


![](https://kyrremann-plog.s3.nl-ams.scw.cloud/images/2025/08/20250831_104306.jpg)
*[Japan](https://www.google.com/maps/place/42.960677599722224,142.3752899): Hjelper ikke bare med en bom.*

Dagen i dag skulle opprinnelig være 80km, og det var ikke så mye å se i løpet av turen, så jeg hadde god tid. Og god tid gjør at jeg prøver å unngå tunneler. Som ved å velge en vei som er stengt.


![](https://kyrremann-plog.s3.nl-ams.scw.cloud/images/2025/08/20250831_105653.jpg)
*[Japan](https://www.google.com/maps/place/42.94488239972222,142.3735393): Kanskje skiltene har noe for seg.*

Nå viste deg seg at det var en grunn til at veien var stengt, og det var fordi den gamle brua var helt borte! Heldigvis måtte jeg ikke helt tilbake, da det var en samling bikuber litt bak meg i bildet, og fra de gikk det en vei til brua man ser i toppen av bildet.


![](https://kyrremann-plog.s3.nl-ams.scw.cloud/images/2025/08/20250831_110324.jpg)
*[Japan](https://www.google.com/maps/place/42.943893,142.37383529972223): Et lite klatrefelt!*

En av grunnen til at jeg ville sykle akkurat her, var fordi jeg hadde sett på Google Maps at det var en stor stein man klatret på. Og det viste seg å være et populært sted. Var masse biler parkert her, og flere folk i veggen.


![](https://kyrremann-plog.s3.nl-ams.scw.cloud/images/2025/08/20250831_111216.jpg)
*Kom meg til andre siden!*


![](https://kyrremann-plog.s3.nl-ams.scw.cloud/images/2025/08/20250831_114039.jpg)
*[Japan](https://www.google.com/maps/place/42.9580228,142.3291858): Glad bonde, med en kanskje mindre fornøyd sau.*

Ikke ofte jeg ser sau i Japan, men sykler man utenfor allfarveier så får man oppleve litt av hvert. Det viste seg at en av sauene hadde stukket av, og bonden måtte ut på jakt.


![](https://kyrremann-plog.s3.nl-ams.scw.cloud/images/2025/08/20250831_115635.jpg)
Skulle ikke bare være en bommert denne dagen, men to! Og attpåtil etter 8km, så det var et godt stykke tilbake, pluss jeg måtte ut på hovedveien med flere tunneler.

Jeg hadde egentlig tenkt å se om jeg kunne komme meg videre, men kom tilfeldigvis en bil som sa at det ikke gikk. Kan hende han bare sa at veien var stengt, hva vet jeg. Ønsket i hvert fall ikke å fortsette når det var noen der. Litt usikker på hva han skulle, men så flere fiskere lengre nede i elva, så kanskje han skulle fiske?

Uansett ble det en lengre omvei, men heldigvis var tunnelene nedoverbakker. Så det gikk ganske radig.


![](https://kyrremann-plog.s3.nl-ams.scw.cloud/images/2025/08/20250831_135848.jpg)
*[Japan](https://www.google.com/maps/place/42.868675199722226,142.1605632): Mukawa, fossilenes by.*

Da var jeg endelig ved dagens andre høydepunkt, et kryss med en stor plesiosaur, eller hoppy som de kalte den.

Rakk en tur på onsen før jeg syklet videre til Mukawa, og det var på tide. Hadde ikke vasket sykkelklærene på noen dager, så var godt å få byttet til noen nye.


![](https://kyrremann-plog.s3.nl-ams.scw.cloud/images/2025/08/20250831_155255.jpg)
*[Japan](https://www.google.com/maps/place/42.76623419972222,142.13571109999998): Vår kjære hoppy!*

Opprinnelig hadde jeg tenkt å ta en hviledag i Mukawa, og besøke de to museumene jeg hadde sett på kartet dagen etterpå. Siden jeg har mistet oversikt over hvilken dag i uka det er, så hadde jeg ikke fått med meg at hviledagen falt på en mandag, når alle museumene er stengt. Kjempedølt!

Jeg ankom Mukawa en time før museumene stengte, og tenkte at jeg kunne jo dra innom det ene, og se hva jeg rakk. Og det viste seg at det første museumet var veldig lite, så var ferdig på under en halv time, og det andre museumet var bare en skulpturpark med fossiler som skulpturer. Så da rakk jeg alt på en dag!


![](https://kyrremann-plog.s3.nl-ams.scw.cloud/images/2025/08/20250831_160448.jpg)
*[Japan](https://www.google.com/maps/place/42.7663342,142.1358307): Og her har vi en mosasaur på jakt etter fisk.*


![](https://kyrremann-plog.s3.nl-ams.scw.cloud/images/2025/08/20250831_163044.jpg)
*[Japan](https://www.google.com/maps/place/42.77001599972222,142.13145589972223): Utemuseum, eller kunstpark?*


![](https://kyrremann-plog.s3.nl-ams.scw.cloud/images/2025/08/20250831_164350.jpg)
*[Japan](https://www.google.com/maps/place/42.7662096,142.13482449999998): Kan dette være en kamuysaurus japonicus?*
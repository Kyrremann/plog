---
title: "En natt i Nagoya"
date: "2025-10-23"
categories: "Japan "
feature:
  image: "https://kyrremann-plog.s3.nl-ams.scw.cloud/images/2025/10/20251023_155252.jpg"

---


![](https://kyrremann-plog.s3.nl-ams.scw.cloud/images/2025/10/20251023_155252.jpg)
*[Higashi Ward, Nagoya, Aichi Prefecture, Japan](https://www.google.com/maps/place/35.170824599999996,136.91123089972223): Korallrev laget med strikking og hekling.*

Opprinnelig hadde jeg planer å om dra på fjelltur i dag, til Ishizuchifjellet, det høyeste i Shikoku. Et fjell jeg hadde håpet å besøke i fjor, men ikke ble noe av. Og i god tradisjon ble det ikke noe av i år heller. Følte det ble litt stressende når jeg skal være i Tokyo i morgen, og jeg merker i kroppen at jeg ikke har hatt en skikkelig pause på lenge. Spesielt knærne er slitne. Så da tar jeg en langhelg uten sykling eller fjelltur. Ta det med ro, tilbake til vanlig program på mandag!


![](https://kyrremann-plog.s3.nl-ams.scw.cloud/images/2025/10/20251023_163516.jpg)
*Veldig kul måte å fremstille en blåhval på.*

Så i stedet for fjelltur tok jeg toget til Nagoya, som er en av de største byene i Japan, og en by jeg ikke har besøkt. Tok sin tid å komme seg til Honshu, men først der var det en Shinkansen hele veien til hotellet! Veldig behagelige tog, og kanskje en av de tingene man virkelig må prøve i Japan.


![](https://kyrremann-plog.s3.nl-ams.scw.cloud/images/2025/10/20251023_190336.jpg)
*[Nakamura Ward, Nagoya, Aichi Prefecture, Japan](https://www.google.com/maps/place/35.17232899972222,136.8864470997222): Fant meg en koselig bar på kvelden, hvor naboen hadde med figurer han donerte til baren.*

I Nagoya besøkte jeg Aich prefektur museum for moderne kunst. Fin utstilling, som visst er en del av en større festival i prefekturet, så her kunne man reist rundt og opplevd en hel del. For meg ble det bare dette ene stedet.

En ting jeg aldri helt klarer å nyte på kunstmuseum er videoinstallsjoner. For når jeg ser en video har jeg jo lyst til å se hele, men jeg har heller ikke lyst til å bruke fire timer på å se fem videoer, i hvert fall ikke stående! Er kanskje ikke meningen at man skal se alt?
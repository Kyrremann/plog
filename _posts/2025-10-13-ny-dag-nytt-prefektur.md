---
title: "Ny dag nytt prefektur"
date: "2025-10-13"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251013_124650.jpg"
strava: "https://strava.app.link/9j1lxXTMrXb"
---


![](https://kyrremann-plog.s3.nl-ams.scw.cloud/images/2025/10/20251013_124650.jpg)
*[Nagahama, Nagahama, Shiga Prefecture, Japan](https://www.google.com/maps/place/35.3780416,136.26211839972223): Slottet i Nagahama.*

Ny transportetappe, og nytt prefekturer. I dag syklet jeg inn i Shiga, og ned til den største innsjøen i Japan, Biwasjøen! Med en omkrets på 200km er det visst et populært sykkelmål, og jeg tror det er sykkelsti hele veien rundt.


![](https://kyrremann-plog.s3.nl-ams.scw.cloud/images/2025/10/20251013_133533.jpg)
*[Hikone, Hikone, Shiga Prefecture, Japan](https://www.google.com/maps/place/35.28746879972222,136.25067519972222): Blåste godt når jeg kom ned til vannet.*

Etter å ha syklet omtrent 50km rundt vannet må jeg si at det ikke er det mest spennende å sykle i Japan. Ganske ensformig, og sykkelveien går rett ved bilveien, så nokså støyete. Er heller lite infrastruktur som restauranter og slikt på sjøsiden, så man må over på den andre siden for mat og pause. Så selv om jeg ikke syklet rundt Biwasjøen, så vil jeg si meg ferdig med den, bortsett fra de 30km jeg skal sykle i morgen. Tipper jeg nesten har syklet halvparten når jeg er ferdig.


![](https://kyrremann-plog.s3.nl-ams.scw.cloud/images/2025/10/20251013_143930.jpg)
*[Hikone, Hikone, Shiga Prefecture, Japan](https://www.google.com/maps/place/35.27655359972222,136.25273599972223): Slottet i Hikone.*

Fra utsiden så ser slottet i Nagahama og Hikone ganske like ut! Når jeg gikk igjennom bildene i etterkant så lurte jeg nesten meg selv. Slottet i Nagahama var stengt, så ble bare besøk i Hikone. Var kanskje ikke verdt 30 minutter i kø for å besøke innsiden, da det var veldig likt som de mange andre jeg har besøkt på denne turen. Slott er tydeligvis et løst problem.


![](https://kyrremann-plog.s3.nl-ams.scw.cloud/images/2025/10/20251013_145056.jpg)
*[Hikone, Hikone, Shiga Prefecture, Japan](https://www.google.com/maps/place/35.27511359972222,136.2536192): Veldig søt maskot for Hikone!*


![](https://kyrremann-plog.s3.nl-ams.scw.cloud/images/2025/10/20251013_162817.jpg)
*[Omihachiman, Shiga Prefecture, Japan](https://www.google.com/maps/place/35.180454399999995,136.06224639972223): Flott lys på kvelden.*
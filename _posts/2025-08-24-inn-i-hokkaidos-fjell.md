---
title: "Inn i Hokkaidos fjell"
date: "2025-08-24"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250824_095328.jpg"

---


![](https://kyrremann-plog.s3.nl-ams.scw.cloud/images/2025/08/20250824_095328.jpg)
*[Japan](https://www.google.com/maps/place/44.3084557,143.3655688): Sykt mange maisåkere innover dalen.*

I dag var det endelig slitt på kysten, og fjellene skulle bestiges. I hvert fall om noen dager. Startet rolig med å bare følge daler innover, med et lite fjellpass for å komme til Maruseppu.


![](https://kyrremann-plog.s3.nl-ams.scw.cloud/images/2025/08/20250824_101352.jpg)
*[Japan](https://www.google.com/maps/place/44.25079829972222,143.36276499972223): Flott å se støtte for Ukraina i Japan også!*


![](https://kyrremann-plog.s3.nl-ams.scw.cloud/images/2025/08/20250824_104548.jpg)
*Møll og gresshopper var strødd utover bakken også.*

Trodde egentlig ikke det var noen rasteplasser på veien, og det viste seg å stemme. Vannpumpa var visst ødelagt så kunne ikke bruke toalettet. Derimot var det helt ekstremt mange møll klistret til tak og vegger. Litt usikker på om alle levde.


![](https://kyrremann-plog.s3.nl-ams.scw.cloud/images/2025/08/20250824_115219.jpg)
*[Japan](https://www.google.com/maps/place/44.06506879972222,143.31508479972223): Skogsbilveier heter rindo på japansk.*

I stedet for å sykle igjennom en lengre tunnel prøvde jeg meg på en skogsbilvei. Her i nord er det litt usikkert om de fortsatt er i bruk. Denne startet ganske greit, og det var helt ok å sykle opp til fjellpasset.


![](https://kyrremann-plog.s3.nl-ams.scw.cloud/images/2025/08/20250824_122840.jpg)
*Montro når noen sist kjørte her.*

Return ned derimot var mye vanskeligere. Der var det ganske tydelig at det var lenge siden noen hadde kjørt med bil her, og gresset var til tider så høyt at det slo meg i ansiktet! Tror kanskje tunnellen hadde vært lettere. Skremte også opp tre hjort på veien, tror ikke de hadde forventet at noen kom syklende her.


![](https://kyrremann-plog.s3.nl-ams.scw.cloud/images/2025/08/20250824_135247.jpg)
*[Japan](https://www.google.com/maps/place/44.0011785,143.33779219972223): Litt plantekunst!*


![](https://kyrremann-plog.s3.nl-ams.scw.cloud/images/2025/08/20250824_140105.jpg)
*[Japan](https://www.google.com/maps/place/43.9825638,143.33764519972223): Veien til morgendagens destinasjon er visst stengt.*

Syklet forbi dette skiltet på vei oppover, og forhørte meg på onsen her oppe, og veien har visst vært stengt i ti år nå. Så litt usikker på hva jeg gjør i morgen. Blir nok å sykle rundt. Heldigvis har jeg noen bufferdager å bruke opp.


![](https://kyrremann-plog.s3.nl-ams.scw.cloud/images/2025/08/20250824_160840.jpg)
*[Japan](https://www.google.com/maps/place/43.93424459972222,143.33583079972223): Choo choo!*

Var litt av hvert å finne på på campingplassen jeg er på! Først og fremst dette kule damplokomotivet fra når de drev med skogsdrift på tidlig 20-hundretallet. Og lokomotivet er den første typen som ble bygd i Japan.


![](https://kyrremann-plog.s3.nl-ams.scw.cloud/images/2025/08/20250824_163004.jpg)
*[Japan](https://www.google.com/maps/place/43.9314052,143.33434909972223): Gøy med damplokomotiv!*

Det var også et museum fra når de drev med skogsdrift, men alt på japansk (som vanlig). På andre siden av veien var det et stort insektsmuseum, mange biller!

De hadde også en go-kart-bane, men den tregeste go-karten jeg noen gang har kjørt. Var full gass hele veien rundt! Glad jeg bare betalte for en runde. Det som var gøy, var en sykkelvei de hadde asfaltert, hvor man kunne prøve flere forskjellige sykler. De hadde to forskjellige ligge sykler, en hvor du styrte med ratt, og en hvor du lente deg for å svinge! De hadde også en sykkel hvor du måtte humpe for å få fart. Det var skikkelig slitsomt!
---
title: "En lang dag nedover hovedfartsåren"
date: "2025-08-22"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/08/20250822_080055.jpg"

---


![](https://kyrremann-plog.s3.nl-ams.scw.cloud/images/2025/08/20250822_080055.jpg)
*[Japan](https://www.google.com/maps/place/45.1257408,142.34632959972222): Kei truck med hjemmesnekret overbygg! *

Har ikke blitt like mange teltnetter som jeg hadde planlagt, men i natt ble det sovepose. Lå nede ved Kutcharo innsjøen, som betyr at alt har et fuktig lag når man står opp. Heldigvis strålte solen, og ting tørket fort. Fikk nytt morgenen i en av luksustingene jeg tok med meg, en stol!

Ikke alle valgt telt denne natten. For i Japan er det ganske vanlig å sove i bilen sin, eller ha små campingbiler. Litt større enn den på bildet, men ikke i nærheten av den størrelsen vi har hjemme i Norge. 


![](https://kyrremann-plog.s3.nl-ams.scw.cloud/images/2025/08/20250822_080340.jpg)
*[Japan](https://www.google.com/maps/place/45.125721599722226,142.3462528): Kutcharo er bare 2,5m dyp på det dypeste.*


![](https://kyrremann-plog.s3.nl-ams.scw.cloud/images/2025/08/20250822_105011.jpg)
*[Japan](https://www.google.com/maps/place/44.9392672,142.56761589972223): I riktig gamle dager levde denne morsomme skapningen, Desmostylus.*

Som tittelen sier, så var det en ganske ensformig dag sørover. Lånfor det meste på hovedveien som hadde sin høyeste topp på 70m. Strava mente den største klatringen min var 33m, så det sier jo litt om veien.

Heldigvis var det et veldig fint, og spennende museum på veien. Dette museumet handlet hovedsakelig om Othotsk folket eller kulturen, som bodde i Hokkaido fem hundre år etter vår tidsregning. Ellers var det mye utstoppede dyr, og helt helt skjelett av en spekkhogger! Kan anbefales hvis man er i nærheten.


![](https://kyrremann-plog.s3.nl-ams.scw.cloud/images/2025/08/20250822_160304.jpg)
*[Japan](https://www.google.com/maps/place/44.57935069972223,142.9642073997222): De er gode på maskotter i Japan!*


![](https://kyrremann-plog.s3.nl-ams.scw.cloud/images/2025/08/20250822_165951.jpg)
*[Japan](https://www.google.com/maps/place/44.4825376,143.09864949972223): Usikker på hvordan jeg skal tolke signalet.*

På vei til Monbetsu, havnebyen som er mitt siste stopp på østkysten, syklet jeg forbi en gård som hadde to traktorer på hver sin pidestall på vei inn til gården.

For å være ekstra snill med meg selv hadde jeg lagt opp til en siste knekker på vei inn til byen! Bra planlegging kaller man det. Heldigvis gikk det en bittelitt lengre flat vei rundt.
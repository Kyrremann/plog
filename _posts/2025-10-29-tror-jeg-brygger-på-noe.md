---
title: "Tror jeg brygger på noe"
date: "2025-10-29"
categories: "Bikepacking Japan "
feature:
  image: "https://kyrremann-plog.s3.nl-ams.scw.cloud/images/2025/10/20251029_063612.jpg"
strava: "https://strava.app.link/kNfnY7l7RXb"
---


![](https://kyrremann-plog.s3.nl-ams.scw.cloud/images/2025/10/20251029_063612.jpg)
*[Yakushima, Kagoshima Prefecture, Japan](https://www.google.com/maps/place/30.4233632,130.5806976): Blåste godt i dag tidlig, håper ferja går.*

Når jeg stod opp i dag hadde jeg sett for meg to muligheter. Ta en senere ferje, for å rekke en siste sykkeltur opp i fjellene, eller ta første ferje for å komme meg av øya.

Når jeg først våknet så merket jeg at jeg hadde blitt litt dårlig over natten, lett hodepine og jeg følte med varm, så fare for en liten feber.


![](https://kyrremann-plog.s3.nl-ams.scw.cloud/images/2025/10/20251029_102202.jpg)
*[Yakushima, Kagoshima Prefecture, Japan](https://www.google.com/maps/place/30.4323808,130.5710208): Ble en tur med JetFoil Rocky3!*

Så da ble det å pakke sammen teltet for å rekke første ferje. Dessverre viste det seg at den første ferja ikke gikk til Kagoshima, som Internett sa, og den andre ferja var innstilt på grunn av mye sjø. Heldigvis hadde jeg et tredje alternativ, nemlig JetFoil, en hurtigbåt. Hadde egentlig ikke sett på den som et alternativ da de på nettsiden ikke gir inntrykk av at det er så lett å ta med sykkel, pluss jeg måtte pakke ned sykkelen min, igjen, noe jeg er litt lei av å gjøre!


![](https://kyrremann-plog.s3.nl-ams.scw.cloud/images/2025/10/20251029_124402.jpg)
*[Kagoshima, Kagoshima Prefecture, Japan](https://www.google.com/maps/place/31.590143999722223,130.5630848): Sykkelen pakket ned, klar for å settes opp for et nytt eventyr.*

Heldigvis viste det seg å ikke være noe problem å ta med sykkel på båten, kjekt å vite til neste gang, så jeg kom meg til Kagoshima klar for en sen lunsj.


![](https://kyrremann-plog.s3.nl-ams.scw.cloud/images/2025/10/20251029_155558.jpg)
*[Kagoshima, Kagoshima Prefecture, Japan](https://www.google.com/maps/place/31.686512,130.4756864): Er ikke ferdig med fjell enda.*

Opprinnelig skulle jeg vært i Kagoshima på ettermiddagen, og dermed måtte overnatte i byen, men siden hurtigbåten var her så tidlig rakk jeg å sykle til nærmeste campingplass. Dessverre ligger den på 450 meter, så litt klatring ble det.


![](https://kyrremann-plog.s3.nl-ams.scw.cloud/images/2025/10/20251029_165559.jpg)
*[Kagoshima, Kagoshima Prefecture, Japan](https://www.google.com/maps/place/31.72561599972222,130.47080959972223): Veldig flott utsikt fra toppen mot Kagoshima.*

Klatringen var vel verdt utsikten, og jeg kunne faktisk sitte inne og spise middagen min! Er vel første campingplass jeg har vært på som har oppholdsrom! Det var veldig digg, fikk varmet middagen min, og laddet telefonen.


![](https://kyrremann-plog.s3.nl-ams.scw.cloud/images/2025/10/20251029_175630.jpg)
*[Kagoshima, Kagoshima Prefecture, Japan](https://www.google.com/maps/place/31.72480639972222,130.46928629972223): Solnedgang på sitt kraftigste er vakkert!*